---
title: "W3C site redesign! Καιρός ήταν..."
date: "2009-04-19"
type: "post"
categories:
  - news
  - reviews
tags:
  - redesign
  - site
  - w3c
---

Αν και φανατικός αναγνώστης του [W3C](http://www.w3.org/ "W3C site"), ποτέ δεν θυμάμαι να είχα ενθουσιαστεί με το design του. Ο μόνος λόγος επιστροφής μου στο site ήταν το υπέρ-πολύτιμο περιεχόμενο του, όπου απλά κινεί τα νήματα στις web τεχνολογίες. Χάρηκα ιδιαίτερα λοιπόν όταν ανακάλυψα πως το W3C αποφάσισε επιτέλους να κάνει το μεγάλο βήμα και να ανανεώσει το παλιό και βαρετό design του!

Μια πρώτη ματιά του νέου design μπορείτε να δείτε στο [W3C beta](http://beta.w3.org/ "W3C beta site"), το οποίο αν και επίσημα δεν έχει ολοκληρωθεί, είναι ότι πιο κοντινό θα δούμε στην τελική έκδοση. Η απλότητα στο design παρέμεινε, κάτι που έπρεπε, ωστόσο πολλά άλλα πράγματα προστέθηκαν και βελτιώθηκαν, και επιτέλους θα μπορούμε να διαβάζουμε τα αγαπημένα μας web standards σε πιο ανθρώπινες συνθήκες, με καλύτερα fonts, ομορφότερα χρώματα, καλύτερη κατηγοριοποίηση, διαφορετικά views (mobile και print)  και πολλά ακόμα χαρακτηριστικά.

Αυτό που μου άρεσε ακόμα περισσότερο είναι η ειδική σελίδα που στήθηκε, με τίτλο [About the W3C Site Redesign](http://beta.w3.org/Help/about-redesign.html "About the W3C Site redesign page"), η οποία επεξηγεί πλήρως τους στόχους, τα χαρακτηριστικά, και γενικότερα όλες τις λεπτομέρειες του νέου design, ενώ προτρέπει και τους πιο σκληροπυρηνικούς να βοηθήσουν/συμμετάσχουν, με διάφορους τρόπους,
στην διαδικασία. Τέλος το W3C έχει δημιουργήσει και ένα ενδιαφέρον [video tour](http://dotsub.com/view/41e149bd-8b98-4103-a9f8-c96787497211 "W3C site redesign video tour") του καινούργιου design και των χαρακτηριστικών του (αλήθεια ξέρει κανείς την υπηρεσία video [dotSub](http://dotsub.com/ "dotSub video service"); Για να την χρησιμοποιεί το ίδιο το W3C, θα πρέπει να έχει πολλά accessibility χαρακτηριστικά). Πολύ μου αρέσει που μεγάλα site και οργανισμοί γίνονται όλο και πιο "transparent" στο κοινό τους. Όπως έχω γράψει και αλλού, [υπάρχει διαφορά νοοτροπίας](http://css3.gr/blog/post/different-way-of-thinking/ "Mozilla/Happy Cog redesign")...
