---
title: "Yahoo! Web Analytics"
date: "2008-11-11"
type: "post"
categories:
  - news
  - opinions
tags:
  - analytics
  - applications
  - google
  - links
  - statistics
  - web
  - yahoo
---

Την [Yahoo!](http://www.yahoo.com/ "Yahoo") πάντα την συμπαθούσα σαν εταιρεία, αλλά δυστυχώς τώρα τελευταία έχει αρχίσει να με απογοητεύει με τις επιλογές της. Ο μόνος στόχος της πλέον είναι να χτυπήσει την [Google](http://www.google.com "Google") με οποιοδήποτε τρόπο, χωρίς ωστόσο να το κάνει έξυπνα δημιουργώντας νέες υπηρεσίες που θα εντυπωσιάσουν και θα διευκολύνουν τους χρήστες.

Έτσι μετά από πάρα πολύ καιρό από την εμφάνιση του [**Google Analytics**](http://www.google.com/analytics/ "Google Analytics site"), μια φανταστική υπηρεσία της Google, με φανατικό κοινό και πάρα πολλούς χρήστες, η Yahoo! δημιουργεί το [**Yahoo! Web Analytics**](http://web.analytics.yahoo.com/ "Yahoo! Web Analytics") και προσπαθεί να πάρει και εκείνη μερίδιο από την πίτα των web analytics λύσεων.

Η υπηρεσία δείχνει καλοστημένη και με πολλά χαρακτηριστικά (δεν την χρησιμοποίησα), ωστόσο δεν πιστεύω να καταφέρει να κάνει πολλά πράγματα, γιατί πολύ απλά έρχεται χρονικά δεύτερη, ενώ έχει να αντιμετωπίσει και μια από τις καλύτερες web εφαρμογές που έχουν φτιαχτεί. Επίσης, όσοι έχουν ήδη έναν Google Analytics λογαριασμό δεν υπάρχει περίπτωση να αλλάξουν υπηρεσία, γιατί δεν νομίζω να θέλει κάποιος να αρχίσει να συλλέγει στατιστικά σε κάποια άλλη υπηρεσία από το μηδέν...

Πιστεύω πως η Yahoo! δεν πρέπει να μπει σε αυτήν την διαδικασία αλλά να προσπαθήσει να δημιουργήσει νέες εφαρμογές, όπως για παράδειγμα το [**Fire Eagle**](http://fireeagle.yahoo.net/ "Fire Eagle"), και όχι να αντιγράψει ήδη υπάρχοντες. Ότι έχασε έχασε, πάμε για άλλα!
