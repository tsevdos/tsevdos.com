---
title: "3 ελληνικά events που αξίζει να παρακολουθήσετε"
date: "2011-05-26"
type: "post"
categories:
  - events
tags:
  - events
  - javascript
  - joomla
  - js
  - wordcamp
  - wordpress
---

Απ ότι φαίνεται η ελληνική κοινότητα θα είναι πολύ δραστήρια τις επόμενες μέρες μιας και ετοιμάζονται όχι 1, ούτε 2, αλλά 3 (!!!) events σε Αθήνα και Θεσσαλονίκη. Ακολουθούν τα events σε χρονολογική σειρά (για να μην παρεξηγηθώ), καθώς και μια μικρή περιγραφή.

## [Joomladay](http://joomladay.gr/ "joomladay")

Το πρώτο επίσημο event για [Joomla](http://www.joomla.org/ "Joomla") στην Ελλάδα, θα πραγματοποιηθεί [στον συνεδριακό χώρο του κινηματογράφου "ΔΑΝΑΟΣ"](http://joomladay.gr/event/%CE%A0%CE%BF%CF%8D-%CE%B3%CE%AF%CE%BD%CE%B5%CF%84%CE%B1%CE%B9 "Joomladay location") το Σαββατοκύριακο 28 και 29 Μαΐου. Το [πρόγραμμα](http://joomladay.gr/event/program "Πρόγραμμα Παρουσιάσεων") δείχνει γεμάτο και αξιόλογο, με **33 παρουσιάσεις** και ομιλητές από όλη την γη (φυσικά κάποιες παρουσιάσεις θα είναι στα αγγλικά)! Καλή επιτυχία και συνέχεια στο event αν και νομίζω πως δεν την χρειάζεται μιας και ήδη δείχνει πως κρύβεται φοβερή ποιότητα και οργάνωση από πίσω του...

## [GreeceJS Meetup](http://greecejs.org/ "GreeceJS")

Το πρώτο meetup του [ελληνικoύ JavaScript User Group](http://greecejs.org/ "GreeceJS") θα πραγματοποιηθεί στο [CoLab](http://colabworkspace.com/ "CoLab Workspace") την Τετάρτη 1 Ιουνίου (19:00). Οι [παρουσιάσεις](http://greecejs.org/1-greecejs-meetup-1-2011 "GreeceJS Meetup - Τετάρτη 1 Ιουνίου 2011"), αν και μόλις 3 φαίνεται να έχουν ιδιαίτερο ενδιαφέρον μιας και γίνονται από πολύ έμπειρους επαγγελματίες του χώρου.

## [Wordcamp](http://2011.wordcamp.gr/ "Wordcamp 2011")

Τέλος στις 4 Ιουνίου γίνεται το 2ο ελληνικό [**Wordcamp**](http://2011.wordcamp.gr/ "Wordcamp 2011") και πάλι στην Θεσσαλονίκη. Οι [παρουσιάσεις](http://2011.wordcamp.gr/presentations/ "Παρουσιάσεις") υπόσχονται πολλά, ενώ χαίρομαι ιδιαίτερα που βλέπω [πολλούς](http://theportraitofageek.com/blog/ "Γεράσιμος Τσιάμαλος") [φίλους](http://sugarenia.com/ "Zaharenia Atzitzikaki")/[συναδέλφους](http://kloudesign.gr/ "Thanos Papavasiliou") να βρίσκονται εκεί ως ομιλητές. Είμαι σίγουρος πως όποιος αποφασίσει να παρευρεθεί δεν θα το μετανοιώσει.

Καλή επιτυχία και συνέχεια σε όλα τα events και εύχομαι να δούμε ακόμα πιο πολλά!
