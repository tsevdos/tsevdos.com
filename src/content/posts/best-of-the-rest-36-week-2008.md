---
title: "Best of the rest: 36η εβδομάδα 2008"
date: "2008-09-08"
type: "post"
categories:
  - links
tags:
  - best
  - blog
  - browsers
  - chrome
  - explorer
  - free
  - ie
  - internet
  - labs
  - links
  - mozilla
  - podcasts
  - site
  - toolbar
  - ubiquity
  - week
---

- Δηλώνω fan του [**metablogging radio**](http://metablogging.gr/archives/category/podcast "Metablogging radio") και των **minipods** που έχει ξεκινήσει. Πολύ καλή προσπάθεια, η οποία θα ήθελα να συνεχιστεί σε καθημερινή βάση (εάν γίνεται), με την ίδια διάρκεια και θεματολογία! Είναι πολύ βολικό να ακούς μέσα σε 5-10 λεπτά τα web (και όχι μόνο) νέα της ημέρας...
- Διαβάζω (δεν το έχω δει με τα ίδια μου τα μάτια), πως ο [**ΙΕ 8**](http://www.microsoft.com/windows/internet-explorer/beta/default.aspx "Internet Explorer 8") απέκτησε την δικιά του [Firebug](http://getfirebug.com/ "Firebug")-like [**toolbar**](http://www.thewayithink.co.uk/post/Good-Bye-FireBug-Hello-Developer-Tools.aspx "IE toolbar"). Καλή κίνηση για όλους εμάς, που τουλάχιστον θα μπορούμε να τεστάρουμε κάποια πράγματα σαν άνθρωποι στον IE, και όχι να ψάχνουμε στα τυφλά, ψύλλους στα άχυρα...
- Διάβασα στον [vrypan](http://vrypan.net/weblog/2008/09/03/3752/ "Vrypan blog") για την κίνηση [**4Δ**](http://www.publicdata.gr/ "4D"), η οποία έχει σκοπό να ενημερώσει τον πολίτη για τα ψηφιακά του δικαιώματα. Καλή κίνηση και φυσικά πιστεύω πως πρέπει να υπάρχουν τέτοιες κινήσεις, ωστόσο έχω την αίσθηση πως όπως και άλλες τέτοιες κινήσεις στην Ελλάδα, δεν θα έχει κανέναν απολύτως αντίκτυπο και σημασία... Γιατί το γράφω αυτό? Γιατί άντε να εξηγήσεις σε αυτούς που πρέπει [το ιδιωτικό απόρρητο (privacy), τα ανοικτά πρότυπα (open standards), πατέντες λογισμικού, πνευματικά δικαιώματα ψηφιακού περιεχομένου, και ελεύθερο λογισμικό](http://www.digitalrights.gr/tiki/tiki-index.php "4D statements").
- Το [**ubiquity**](http://labs.mozilla.com/2008/08/introducing-ubiquity/ "Mozilla Labs Ubiquity") είναι ένα πρωτότυπο plug in από τα [labs της Mozilla](http://labs.mozilla.com/ "Mozilla Labs"), το οποίο υποστηρίζει πως θα αλλάξει τον τρόπο που θα σερφάρουμε όταν θα είναι έτοιμο. Πραγματικά δείχνει πάρα πολύ καλό, ωστόσο έχω την αίσθηση πως θα περιμένουμε αρκετά μέχρι να δούμε την τελική version του...
- O [Michael Moore](http://www.michaelmoore.com/ "Michael Moore site") διανέμει δωρεάν μέσω internet το νέο του ντοκιμαντέρ με τίτλο [**Slacker Uprising**](http://slackeruprising.com/ "Slacker Uprising movie"). Δυστυχώς θα πρέπει να είστε κάτοικος Αμερικής ή Καναδά για να το κατεβάσετε (αλήθεια γιατί τέτοιος διαχωρισμός?)...
- Για τον [**Chrome**](http://www.google.com/chrome "Google Chrome") ότι ήταν [να γράψω το έγραψα](http://www.tsevdos.com/2008/09/04/google-chrome-a-more-techy-opinion/ "Tsevdos.com on Chrome"). Περισσότερα όταν δούμε κάποια καινούργια έκδοση.
