---
title: "Γράψτε HTML5 χρησιμοποιώντας XHTML..."
date: "2010-03-23"
type: "post"
categories:
  - inspiration
  - markup
tags:
  - html5
  - markup
  - xhtml
---

Πολλοί είναι αυτοί που παραπονιούνται πως ενώ θέλουν να χρησιμοποιήσουν την καινούργια markup (**HTML5**), και όλα τα ωραία semantics που περιέχει, δυστυχώς είναι ακόμα κάπως νωρίς για μια τέτοια αλλαγή, ιδιαίτερα σε μεγάλα sites. Ευτυχώς για όλους εμάς όμως, κάποιοι άνθρωποι είναι ιδιαίτερα δημιουργικοί και βρήκαν μια πολύ εύκολη και πρακτική λύση. Χρησιμοποιώντας απλά την υπάρχον **XHTML** μαζί [με κάποιες συγκεκριμένες και προκαθορισμένες κλάσεις](http://jontangerine.com/log/2008/03/preparing-for-html5-with-semantic-class-names "Preparing for HTML5 with Semantic Class Names"), μπορούμε να προσφέρουμε τα semantics της **HTML5** στην (X)HTML μας. Το μόνο που χρειάζεται να κάνετε, είναι να προσθέσετε στα elements σας [κάποιες κλάσεις](http://boblet.tumblr.com/post/60552152/html5 "HTML5 id/class name cheatsheet") [](http://boblet.tumblr.com/post/60552152/html5) όπως article, section, header κτλ.

Ακολουθώντας τους παραπάνω κανόνες λοιπόν, αν και συνεχίζουμε να γράφουμε την παλιά, καλή και δοκιμασμένη XHTML, κερδίζουμε δύο πράγματα: Πρώτον μαθαίνουμε να σκεφτόμαστε και να χρησιμοποιούμε την HTML5, η οποία έχει αρκετές διαφορές και ιδιαιτερότητες από την (X)HTML. Τέλος, το δεύτερο και πιο σημαντικό είναι πως το site μας θα είναι κατά 99% έτοιμο (σε markup επίπεδο τουλάχιστον) όταν αποφασίσουμε να το αναβαθμίσουμε σε πραγματική HTML5. Το μόνο που θα χρειαστεί να κάνουμε, είναι να αντικαταστήσουμε τα παλιομοδίτικα divs με τα καινούργια πιο semantic elements.

Προσωπικά θα προσπαθήσω να εισάγω αυτό τον τρόπο συγγραφής markup σε καινούργια projects, μιας και μόνο κερδισμένος μπορώ να βγω από αυτήν την διαδικασία. Όσοι ενδιαφέρεστε και θέλετε να ξεκινήσετε, ρίξτε μια ματιά στα παραπάνω links τα οποία περιέχουν τις πιο τεχνικές λεπτομέρειες.
