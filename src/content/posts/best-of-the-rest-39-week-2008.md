---
title: "Best of the rest: 39η εβδομάδα 2008"
date: "2008-09-28"
type: "post"
categories:
  - links
tags:
  - adobe
  - android
  - best
  - browsers
  - chrome
  - creative suite
  - cs4
  - css3.gr
  - firefox
  - flash
  - google
  - javascript
  - library
  - links
  - minordi
  - plugins
  - screen reader
  - SEO
  - site
  - standards
  - web
  - webkit
  - week
---

Πολλά τα νέα αυτής της εβδομάδας, οπότε ξεκινάω αμέσως, χωρίς εισαγωγές!

- Το σημαντικότερο νέο της εβδομάδας είναι η δημιουργία του [**World Wide Web Foundation**](http://www.webfoundation.org/ "World Wide Web Foundation"), από τον ίδιο τον δημιουργό του [web](http://en.wikipedia.org/wiki/World_Wide_Web "World Wide Web at Wiki"), σερ [**Tim Berners Lee**](http://en.wikipedia.org/wiki/Sir_Tim_Berners-Lee "Tim Berners Lee bio")! Οι λόγοι δημιουργίας του συγκεκριμένου οργανισμού είναι η περαιτέρω εξάπλωση του web σε ολόκληρο τον πλανήτη, σύμφωνα με την [πρώτη ανακοίνωση του ιδρύματος](http://www.webfoundation.org/news/2008/09/welcome-to-the-world-wide-web-foundation.html "1st post of the World Wide Web Foundation"). Πολλοί ειδικοί, ανάμεσα τους και ο δημιουργός του web, πιστεύουν πως το [W3C](http://www.w3.org/ "W3C site") έχει μείνει αρκετά πίσω στο θέμα προώθησης του web, και γι αυτόν ακριβώς τον λόγο αποφάσισαν να δημιουργίσουν ένα ιδρύμα το οποίο θα έχει αυτό ως σκοπό. Υπάρχει κάποια λογική στο θέμα (η [Molly](http://molly.com/ "Molly's E. Holzschlag blog"), γράφει και αυτή την [πολύ ενδιαφέρουσα άποψη της](http://www.alistapart.com/articles/webstandards2008 "Molly's post on a List Apart") στο τελευταίο [A List Apart](http://www.alistapart.com/ "A List Apart")), ωστόσο εάν δεν ξεκαθαρίσουν κάπως τα θολά σχέδια του [νέου ιδρύματος](http://www.webfoundation.org/ "World Wide Web Foundation") (κάπου μέσα στο 2009), δεν ξέρω εάν και κατά πόσο θα το υποστηρίξει η web κοινότητα (και εγώ ως ένα πολύ μικρό κομμάτι της)...
- Το [**CSS3.gr**](http://css3.gr/ "CSS3.gr site") είναι έτοιμο! Ρίξτε οπωσδήποτε μια ματιά στα [άρθρα](http://css3.gr/articles/ "CSS3.gr articles") και το [blog](http://css3.gr/blog/ "CSS3.gr blog") του. Σίγουρα θα βρείτε κάτι ενδιαφέρον να διαβάσετε!
- Το [**Google Android**](http://www.android.com/ "Google Android") είναι έτοιμο, όπως και το πρώτο κινητό που θα το χρησιμοποιήσει ([ΤMobile G1](http://www.businesswire.com/portal/site/home/permalink/?ndmViewId=news_view&newsId=20080923005917&newsLang=en "T-mobile G1"))! Το [**Android**](http://code.google.com/android/ "Google Android") δείχνει πραγματικά πολύ δυνατό και ανοιχτό, ενώ με εντυπωσίασε πολύ και ο ενσωματωμένος browser του! Το [Read Write Web](http://www.readwriteweb.com/ "Read Write Web site") έγραψε ένα πολύ [επεξηγηματικό άρθρο με πάρα πολλά video](http://www.readwriteweb.com/archives/google_phone_unveiled_can_it_beat_iphone.php "Read Write Web article on Google Android"), τα οποία παρουσιάζουν τις πολλές δυνατότητες του καινούργιου λειτουργικού για κινητά τηλέφωνα. Προσωπικά το περιμένω πως και πως, μιας και απογοητεύτηκα αρκετά με το "ελληνικό" [iPhone](http://www.apple.com/iphone/ "Apple's iPhone")!
- Η [beta έκδοση του νέου Flash Player](http://labs.adobe.com/technologies/flashplayer10/ "Flash Player 10 beta") είναι έτοιμη και μπορείτε να την κατεβάσετε για διάφορα λειτουργικά συστήματα από τα [Adobe Labs](http://labs.adobe.com/downloads/flashplayer10.html "Download Adobe Flash 10 beta"). Βλέποντας το νούμερο της έκδοσης (10), αισθάνθηκα και αρκετά γέρος, μιας και χρησιμοποιώ το συγκεκριμένο plug in από την δεύτερη έκδοση του (εάν θυμάμαι καλά)!!!
- Πολύ δουλειά έχει πέσει στην [Adobe](http://www.adobe.com/ "Adobe site") η οποία εμφάνισε και [την καινούργια Creative Suite της](http://www.adobe.com/products/creativesuite/?promoid=DNOWM "Adobe Creative Suite 4"). Όλα τα γνωστά προγράμματα της Adobe αναβαθμίζονται στην [έκδοση CS4](http://www.adobe.com/products/creativesuite/?promoid=DNOWM "Adobe Creative Suite 4"), ενώ μπορείτε να διαλέξετε και την [οικογένεια προγραμμάτων που καλύπτει τις ανάγκες σας](http://www.adobe.com/products/creativesuite/?promoid=DNOWM "Adobe Creative Suite 4") και να γλιτώσετε αρκετά χρήματα. Προσωπικά έχω την αίσθηση πως οι αναβαθμίσεις σε Adobe προϊόντα πρέπει να γίνονται κάθε 2 με 3 εκδόσεις, αλλιώς έχω την αίσθηση πως πετάγονται πολλά λεφτά για το τίποτα... Μπορεί βέβαια να κάνω και λάθος...
- Εμφανίστηκε και το πρώτο site (όχι επίσημο), με τίτλο [Chrome Plugins](http://www.chromeplugins.org/ "Chrome Plugins site"), το οποίο προσπαθεί να κατασκευάσει τα πρώτα plug-ins για τον [Chrome](http://www.google.com/chrome "Google Chrome"). Για να δούμε τι θα καταφέρουν...
- To [A List Apart](http://www.alistapart.com/ "A List Apart site") δημοσίευσε τα [νέα του άρθρα](http://www.alistapart.com/articles/ "A List Apart articles")! Προσωπικά μου άρεσε περισσότερο το πιο τεχνολογικό ["Test-Driven Progressive Enhancement"](http://www.alistapart.com/articles/testdriven "Test-Driven progressive Enhancement") ωστόσο και το ["Web Standards 2008: Three Circles of Hell"](http://www.alistapart.com/articles/webstandards2008 "Web Standards 2008: Three Circles of Hell") σε προβληματίζει αρκετά για το που βαδίζουν τα web standards!
- To [Fire Vox](http://www.firevox.clcworld.net/ "Fire Vox plug in") είναι ένα plug in για τον [Firefox](http://www.mozilla.com/en-US/firefox/ "Firefox browser"), το οποίο μετατρέπει τον browser σε screen reader! Είναι ένα από τα εντυπωσιακότερα plug ins, το οποίο δίνει ένα επιπλέον κίνητρο και εργαλείο στους web designers και developers, έτσι ώστε να δημιουργήσουν ακόμα πιο accessible sites...
- Κυκλοφόρησε ακόμα μία Javascript library, έτσι για να έχουμε ακόμα μεγαλύτερη ποικιλία, η [**Minordi**](http://www.midorijs.com/ "Minordi javascript library"). Όσοι δεν έχουν βρει ακόμα μια Javascript library που να τους καλύπτει (πράγμα πολύ δύσκολο), ας της ρίξουν μια ματιά...
- Ο [Webkit](http://webkit.org/ "Webkit rendering engine") είναι η πρώτη μηχανή rendering που [περνάει και επίσημα το Acid 3 test](http://webkit.org/blog/280/full-pass-of-acid-3/ "Webkit passes Acid 3 test").
- Και εκεί που όλοι λέγαμε πόσο σημαντικά είναι τα friendly URLs στο [SEO](http://en.wikipedia.org/wiki/Search_engine_optimization "SEO in Wiki"), έρχεται η Google και ανακοινώνει από το επίσημο [Google Web Master Central blog](http://googlewebmastercentral.blogspot.com/ "Google Web Master Central blog") πως [**δεν** χρειάζεται να ξαναγράφουμε με φιλικό τρόπο τα URLs μας](http://googlewebmastercentral.blogspot.com/2008/09/dynamic-urls-vs-static-urls.html "Dynamic Vs Static URls")!!! Τώρα γιατί το κάνει αυτό, ειδικά αυτήν την στιγμή όπου πλέον αρχίζουν να καταλαβαίνουν και οι λιγότερο ειδικοί την σημασία των friendly URLs, πραγματικά δεν έχω ιδέα... Περιμένω μόνο τις πρώτες αντιδράσεις από τους web masters και τους SEO experts...
- Τέλος μου άρεσε ιδιαίτερα η ιδέα του site [Yotify](http://www.yotify.com/ "Yotify site"). Στο εν λόγω site λοιπόν, φτιάχνεις scouts (ανιχνευτές), οι οποίοι δρουν σαν bots και σε ενημερώνουν για πράγματα που ενδιαφέρεσαι αυτόματα, χωρίς να κουνάς ούτε το δαχτυλάκι σου!!! Πάρα πολύ έξυπνη και βολική ιδέα!
