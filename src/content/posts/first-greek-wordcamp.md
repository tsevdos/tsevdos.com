---
title: "Το πρώτο ελληνικό Wordcamp"
date: "2009-12-21"
type: "post"
categories:
  - news
  - wordpress
tags:
  - community
  - greek
  - wordcamp
  - wordpress
---

Όσοι ασχολείστε με το [WordPress](http://wordpress.org/ "Wordpress") (και όχι μόνο), σίγουρα θα έχετε ακούσει και για τα Wordcamps που γίνονται σε όλη την υφήλιο. Πρόκειται για ανοιχτά events, όπου μπορεί να παρευρεθεί ο καθένας, και στα οποία ομιλητές και παρευρισκόμενοι συζητάνε για το αγαπημένο τους blogging εργαλείο/CMS, τις δυνατότητες και τα χαρακτηριστικά του, τις λύσεις που μπορεί να προσφέρει, case studies, τεχνικές συγγραφής κώδικα για plug ins και theming, και γενικότερα οτιδήποτε έχει σχέση με το [WordPress](http://wordpress.org/ "Wordpress") και την κοινότητα του. Όσοι θέλετε να πάρετε μια δόση από Wordcamps, ρίξτε μια ματιά στο [WordPress.tv](http://wordpress.tv/category/wordcamptv/ "Wordpress TV - wordcamps") το οποίο φιλοξενεί video των μεγαλύτερων WordCamps της γης.

Το νέο φυσικά δεν είναι τα Wordcamps που συμβαίνουν εδώ και καιρό στο εξωτερικό, αλλά το πρώτο [ελληνικό Wordcamp που θα γίνει στις 30 Ιανουαρίου (2010) στην Θεσσαλονίκη](http://wordcamp.gr/we-are-live/ "1st greek wordcamp"). Αν και μάλλον δεν θα μπορέσω να ανέβω για να παρακολουθήσω από κοντά το event (υποχρεώσεις βλέπεται), θέλω να ευχηθώ στους διοργανωτές καλή επιτυχία και ελπίζω να δω τις ελληνικές παρουσιάσεις κάπου ανεβασμένες (ιδανικά στο WordPress.tv - έχω βαρεθεί να βλέπω μόνο αγγλικές, γαλλικές και ισπανικές παρουσιάσεις). Για να δούμε λοιπόν τι έχει να μας πει η ελληνική κοινότητα του WordPress...
