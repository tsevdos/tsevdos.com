---
title: "Ελληνικά εταιρικά blogs. Γιατί είμαστε τόσο πίσω στην Ελλάδα?"
date: "2008-08-25"
type: "post"
categories:
  - opinions
tags:
  - blog
  - blogging
  - internet
---

Πραγματικά δεν μπορώ να καταλάβω γιατί οι μεγάλες ελληνικές εταιρείες, και ιδιαίτερα του χώρου της πληροφορικής και του internet, δεν έχουν αγκαλιάσει αυτήν την νέα δυνατότητα επικοινωνίας με τους πελάτες της. Όπως καταλαβαίνετε και από τον τίτλο, τα μεγάλα ονόματα της ελληνικής σκηνής, αγνοούν παντελώς αυτό το καταπληκτικό εργαλείο επικοινωνίας με τους πελάτες τους, όσο και με το κοινό γενικότερα. Τα μεγάλα ονόματα λοιπόν, όπως [HOL](http://www.hol.gr/ "HOL"), [Wind](http://www.wind.com.gr/ "Wind"), [Vodafone](http://www.vodafone.gr/ "Vodafone"), [Forthnet](http://www.forthnet.gr/ "Forthnet"), [Cosmote](http://www.cosmote.gr "Cosmote"), και πολλές άλλες "μεγάλες" εταιρείες, **δεν** συντηρούν κάποιο εταιρικό blog! Πραγματικά σκέφτομαι πόσο άμεση επικοινωνία θα μπορούσα να έχω ως χρήστης των υπηρεσιών τους σε θέματα όπως, προσφορές που έχουν, tips για τον εξοπλισμό τους (hardware/software), θέματα troubleshooting, και πολλά άλλα... Μα καλά δεν τους έχει ενημερώσει κάποιος για το θέμα? Τι να πω, ίσως πιστεύουν πως τα εκατομμύρια που δίνουν σε διαφημιστικές καμπάνιες και άλλες marketing δραστηριότητες είναι καλύτερες επενδύσεις από το να επικοινωνήσεις κατευθείαν με τον πελάτη σου...

Αντίθετα, ευχαριστιέμαι πολύ όταν μικρότερες εταιρείες κάνουν φανταστική δουλειά στο εν λόγω θέμα. Εταιρείες όπως η [**Mindworks**](http://www.mindworks.gr/ "Mindworks"), [**Digitalbox**](http://www.digitalbox.gr/ "Digital Box blog") και [**x2interactive**](http://www.webdesignblog.gr/ "x2interactive blog"), συντηρούν 3 από τα αγαπημένα μου εταιρικά blog, τα οποία με μηδενικό κόστος αλλά με πολύ μεράκι προσφέρουν πολύτιμες πληροφορίες στον καθένα μας, ενώ ταυτόχρονα αποδεικνύουν πως είναι πραγματικοί επαγγελματίες του χώρου! Και όλα αυτά κάνοντας και κάποια διακριτική αλλά πάνω από όλα φτηνότατη διαφήμιση των υπηρεσιών τους! Για να δούμε θα ξυπνήσουν ποτέ οι "μεγάλοι"?
