---
title: "Styling HTML5 elements"
date: "2009-12-30"
type: "post"
categories:
  - markup
  - web design
tags:
  - css
  - html
  - html5
  - markup
---

Όσοι έχετε δοκιμάσει να παίξετε με την HTML5 θα έχετε πέσει σε διάφορες παραξενιές της. Χτες έπεσα σε μία από αυτές που μου έφαγε πολύ χρόνο, ενώ μου προκαλεσε και εντύπωση το γεγονός πως πολλά HTML5 άρθρα και posts δεν αναφέροντε στο συγκεκριμένο πρόβλημα όσο ξεκάθαρα θα έπρεπε (μέχρι και το Google με απογοήτευσε στις αναζητήσεις μου).

Το πρόβλημα που είχα, ήταν πως ενώ η HTML5 markup μου ήταν σωστή (και valid), elements όπως header, section, footer και aside, **δεν** καταλάβαιναν τους styling κανόνες που τους έβαζα! Οι μοντέρνοι και HTML5-ready browsers έδειχναν να μην κάνουν σωστό rendering τα καινούργια elements (ο Firefox και ο Chrome τουλάχιστον, αν και έχω την αίσθηση πως και οι υπόλοιποι θα έχουν ανάλογα προβλήματα). Η λύση τελικά είναι πανεύκολη, απλά δίνουμε στα καινούργια elements `display:block`.

```css
header,
section,
footer,
aside,
nav,
article,
figure {
  display: block;
}
```

Από ότι κατάλαβα για κάποιο περίεργο λόγο, οι browsers κάνουν τα παραπάνω στοιχεία rendering ως inline elements, οπότε με τον παραπάνω απλό κανόνα καθαρίσαμε. Μπορεί έχασα ένα ολόκληρο απόγευμα, ωστόσο πιστεύω πως άξιζε τον χρόνο. Άλωστε μόνο έτσι μαθαίνεις...
