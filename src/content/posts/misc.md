---
title: "Πολλά και διάφορα"
date: "2014-06-03"
type: "post"
categories:
  - links
  - opinions
  - tsevdos.com
tags:
  - css3.gr
  - grunt
  - gulp
---

Μετά από αρκετό καιρό πήρα την απόφαση να γράψω κάποια πραγματάκια που έχω στο μυαλό μου εδώ και καιρό, αλλά δυστυχώς δεν έχω αδειάσει να κάτσω και να μοιραστώ ήρεμα και ωραία. Αφού επιτέλους βρήκα την ευκαιρία, ας ξεκινήσουμε!

Καταρχάς έχω δημιουργήσει 2 πολύ πρακτικά repositories με [grunt](https://github.com/tsevdos/Grunt-boilerplate-for-web-designers "Grunt boilerplate for web designers") και [gulp](https://github.com/tsevdos/Gulp-boilerplate-for-web-designers "Gulp boilerplate for web designers") boilerplates για **web designers**. Documentation μπορείτε να βρείτε τόσο στο [Phrappe.com](http://phrappe.com/ "Phrappe.com") όσο και στα ίδια τα repositories, ωστόσο είναι πολύ κατανοητά τόσο στον τρόπο λειτουργίας τους όσο και στα features που υποστηρίζουν. Στόχος τους είναι να βοηθήσουν όσους θέλουν να χρησιμοποιήσουν CSS και JS preprocessors (και όχι μόνο), χρησιμοποιώντας το [grunt](http://gruntjs.com/ "Grunt.js") ή το  [gulp](http://gulpjs.com/ "Gulp.js"). Κάνουν περίπου, ότι κάνει το [Codekit](https://incident57.com/codekit/ "Codekit") (για τους Apple users), απλά δωρεάν και χωρίς GUI (οι εντολές ωστόσο είναι πολύ εύκολες). Στόχος μου ήταν να τα κάνω και [Yeoman generators](http://yeoman.io/generators.html "Yeoman generators") ωστόσο με πρόλαβαν άλλοι οπότε και δεν έχει νόημα η συγκεκριμένη επένδυση χρόνου…

To δεύτερο πράγμα που ήθελα να μοιραστώ εδώ και καιρό, είναι πως είμαι ενθουσιασμένος με το [porcupine-letter](http://porcupine.gr/goodies "Porcupine-letter"). Ξεχωρίζει με διαφορά από τα υπόλοιπα newsletters (ειδικά τα corporate) και μου φτιάχνει την διάθεση όποτε το λαμβάνω στο inbox μου. Ο [Γιάννης](http://porcupine.gr/ "Porcupine Colors") κάνει φοβερή δουλειά και αξίζει να ρίξετε μια ματιά. Δυστυχώς λόγω περίεργων συγκυριών (εκλογών και όχι μόνο) έχασα την παρουσίαση του στο [UpNorth](http://www.upnorthconf.gr/ "UpNorth"). Έχω την αίσθηση πως έχασα το καλύτερο φετινό event μιας και εκτός του Γιάννη, ήταν πάρα πολλοί αυτοί που ήθελα να δω και δεν κατάφερα ([Ζαχαρένια](http://sugarenia.com/ "Sugarenia.com"), [Φώτη](https://twitter.com/fevangelou "Φώτης Ευαγγέλου") και πολλοί άλλοι)…  Ελπίζω να ανέβουν κάποια στιγμή video των παρουσιάσεων μπας και "ρεφάρω" την χασούρα…

Επίσης εδώ και κάποιο καιρό, έχω ξεκινήσει την μεταφορά κάποιον άρθρων μου από το [CSS3.gr](http://css3.gr/ "CSS3.gr") στο [Tsevdos.com](http://www.tsevdos.com/ "Tsevdos.com"). Στόχος μου είναι να μεταφερθούν σιγά-σιγά όλα, μιας και είχα ξοδέψει πολύ χρόνο για την συγγραφή τους. Το αξιοσημείωτο είναι πως ακόμα και μετά από 5 χρόνια τα άρθρα διαβάζονται ακόμα άνετα και είναι σχετικά επίκαιρα - γι' αυτό και μπαίνω στην εν λόγω διαδικασία άλλωστε... Γενικά μου λείπει το [CSS3.gr](http://css3.gr/ "CSS3.gr") 🙁

Τέλος αν έχετε σκοπό να κάνετε interview για κάποια front-end developer θέση, είτε ως αυτός που θέτει είτε ως αυτός που απαντάει σε ερωτήσεις, ρίξτε μια ματιά στο [Front-end developer interview questions](https://github.com/darcyclarke/Front-end-Developer-Interview-Questions "Front-end developer interview questions") repo. Έμαθα πολλά προσπαθώντας να απαντήσω σωστά σε όλες τις ερωτήσεις και επειδή μου άρεσε πολύ αποφάσισα να το [μεταφράσω](https://github.com/h5bp/Front-end-Developer-Interview-Questions/tree/master/Translations/Greek "Ερωτήσεις συνέντευξης για υποψήφιους Frond-end developers") κι ολας.
