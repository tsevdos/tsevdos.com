---
title: "Text Link Ads Vs. Google Adsence: Ποιο είναι καλύτερη λύση?"
date: "2008-11-12"
type: "post"
categories:
  - opinions
tags:
  - adsence
  - advertising
  - blog
  - blogging
  - buysellads
  - google
  - site
  - text link ads
  - tips
  - tla
---

Μόλις στήσατε το πρώτο σας blog/site και ψάχνεται κάποιους σπόνσορες έτσι ώστε να καταφέρετε να το συντηρήσετε με κάποιον τρόπο. Ήδη ξοδεύεται αρκετές ώρες γι αυτό, οπότε έχετε ακόμα έναν σοβαρό λόγο να το εκμεταλλευτείτε και να βγάλετε μερικά έξοδα του, έτσι ώστε να γίνει και η συντήρηση του ευκολότερη. Η κλασική ερώτηση πολλών φίλων του blog λοιπόν, είναι εξής: Ποια υπηρεσία προτείνεις γι αυτό τον σκοπό?

Η απάντηση, όπως και οι περισσότερες απαντήσεις στον χώρο μας, εξαρτάτε από πολλά πράγματα... Τα δύο σημαντικότερα στην συγκεκριμένη περίπτωση, είναι η γλώσσα που χρησιμοποιούμε στο blog μας (ελληνικά, αγγλικά ή κάποια άλλη) και το δεύτερο σε ποια χώρα κατοικούμε (κάτοικος εξωτερικού ή Ελλάδας) έτσι ώστε να ξέρουμε εάν και ποιες τράπεζες υποστηρίζουν τα διαφημιστικά δίκτυα. Οι συμβουλές του post έχουν να κάνουν με τον έλληνα blogger που γράφει στην ελληνική γλώσσα και μένει στην Ελλάδα. Όπως καταλαβαίνεται κάποιος κάτοικος εξωτερικού (ειδικότερα Αμερικής ή Καναδά) έχει περισσότερες επιλογές σε υπηρεσίες (και τραπεζικά θέματα) ενώ λογικό είναι να έχει και περισσότερο traffic εάν γράφει σε κάποια άλλη γλώσσα, όπως αγγλικά.

Προσωπικά σαν έλληνας blogger (που γράφει στην ελληνική γλώσσα εννοώ) χρησιμοποιώ 2 εντελώς διαφορετικές υπηρεσίες, το [**Google Adsence**](http://www.google.com/adsense/ "Google Adsense") και το [**Text Link Ads**](http://www.text-link-ads.com/ "Text Link Ads"). Το γνωστό σε όλους Adsence αναλαμβάνει να εμφανίζει ανάλογα με το περιεχόμενο του site σας σχετικές διαφημίσεις. Όσα πιο πολλά click κάνουν οι επισκέπτες σας σε αυτές στις διαφημίσεις, τόσο πιο πολλά χρήματα κερδίζετε. Από την άλλη στο Text Link Ads δηλώνεται πόσες διαφημίσεις (οι οποίες είναι απλά links) θέλετε να εμφανίζονται στο site σας, και στην συνέχεια ανάλογα με το traffic που έχετε, το Text Link Ads κοστολογεί το κάθε link. Με αυτόν τον τρόπο, ο κάθε ενδιαφερόμενος μπορεί να πληρώσει το εν λόγω ποσό και να διαφημιστεί στο site σας.

Γενικότερα, πιστεύω πως το Text Link Ads είναι ένας πολύ πιο εύκολος και ξένοιαστος τρόπος διαφήμισης. Απλά εγκαθιστάτε το scriptακι και μόλις εγκριθεί το site σας, ενεργοποιούνται οι διαφημίσεις/links. Στην συνέχεια στο τέλος κάθε μήνα σας πληρώνει, εφόσον έχετε κέρδος φυσικά, στο [PayPal](http://www.paypal.com "PayPal service"). Τόσο εύκολο και απλό είναι σε θέμα διαχείρισης. Από την άλλη μεριά, το Adsence θέλει αρκετή μελέτη όπως και αρκετές τεχνικές, αλλά και marketing γνώσεις, έτσι ώστε να έχετε ένα καλό αποτέλεσμα. Πρέπει με απλά λόγια να ξέρετε τι κάνετε πριν αποφασίσετε να το χρησιμοποιήσετε. Φυσικά εάν επέλεγα να γράφω μόνο στα αγγλικά, θα επέλεγα το Adsence, μιας και το traffic θα ήταν διαφορετικό και η συγκεκριμένη υπηρεσία αφήνει πάρα πολλά περιθώρια κέρδους. Δυστυχώς όμως δεν είναι και η καλύτερη λύση ενός μέσου έλληνα blogger...

Τέλος περιμένω να ενεργοποιηθεί ο λογαριασμός μου στην νέα υπηρεσία διαφήμισης [**BuySellAds**](http://buysellads.com/ "BuySellAds") η οποία δουλεύει σε beta έκδοση ακόμη, ωστόσο έχει ήδη καταφέρει να κερδίσει πολλά γνωστά blog και sites με υπηρεσίες της. Πάντως είναι εμφανές πως στην Ελλάδα λείπει μια τέτοια ελληνική υπηρεσία και δεν καταλαβαίνω γιατί κάποιος μεγάλος οργανισμός/εταιρεία δεν ασχολείται με το θέμα...
