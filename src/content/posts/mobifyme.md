---
title: "Mobify.me"
date: "2009-04-28"
type: "post"
categories:
  - mobile web design
tags:
  - design
  - development
  - mobile
  - site
  - web
---

Πολύ ενθουσιάζομαι όταν ανακαλύπτω πραγματικά έξυπνες και πρακτικές λύσεις. Την συγκεκριμένη υπηρεσία την ανακάλυψα από [το blog της Veerle](http://veerle.duoh.com/blog/comments/veerles_blog_goes_mobile/ "Veerle’s blog goes mobile post") και περιμένω πως και πως να γυρίσω σπίτι για να "παίξω" λίγο μαζί της. Η υπηρεσία ονομάζεται [Mobify](http://mobify.me/ "Mobify.me site") και σου επιτρέπει να δημιουργήσεις σχετικά εύκολα μια custom mobile έκδοση του site σου. Η διαφορά με τις υπόλοιπες υπηρεσίες, όπως για παράδειγμα το [Mofuse](http://www.mofuse.com/ "mofuse site") που χρησιμοποιώ αυτήν την στιγμή στην [mobile έκδοση του Τsevdos.com](http://m.tsevdos.com/ "Tsevdos.com mobile version"), είναι πως επιτρέπει πλήρη customization και έλεγχο της  mobile έκδοσης του site σας - κάνετε δηλαδή πραγματικό mobile web design - και δεν στηρίζεται σε κάποια έτοιμα templates τα οποία δημιουργούνται αυτόματα μέσω RSS feed (όπως λειτουργεί το [Mofuse](http://www.mofuse.com/ "mofuse site") για παράδειγμα).

Με αυτόν τον τρόπο ένα μικρο-μεσαίο site μπορεί πολύ εύκολα να αποκτήσει μια αξιοπρεπέστατη και custom mobile λύση, με σχεδόν μηδενικό budget και χωρίς την σπατάλη πολύτιμων resources και χρόνου σε extra development ή την εκμάθηση πολύπλοκων API. Επίσης δεν χρειάζεται να κάνετε τίποτα το ιδιαίτερο για την ανανέωση του, πέρα από το να ανανεώνεται το κανονικό σας site. Στην συνέχεια απλά και ανάλογα με τις ρυθμίσεις και το περιεχόμενο που έχετε επιλέξει, η mobile version site σας ανανεώνεται αυτόματα!

Από μια γρήγορη ματιά που του έριξα, είναι κάπως πολύπλοκο και δύσκολο στην χρήση, τουλάχιστον μέχρι να καταλάβεις πως λειτουργεί, όμως αυτό είναι και η δύναμη του, μιας και με αυτόν τον τρόπο μας προσφέρει πλήρη ελευθερία στις δημιουργίες μας.

Τέλος οι τύποι είναι και πολύ έξυπνοι στο marketing μιας και επικοινώνησαν με μεγάλα sites/blogs όπως το [Veerle's blog](http://veerle.duoh.com/ "Veerle's blog") και το [A List Apart](http://alistapart.com/ "A List Apart") και τους δημιούργησαν - δωρεάν φυσικά - τις [mobile](http://mobify.me/gallery/veerle/ "Veerle's blog mobile version") [version](http://mobify.me/gallery/alistapart/ "A List Apart mobile version") τους!
