---
title: "WordPress plug-ins που χρησιμοποιώ"
date: "2007-10-26"
type: "post"
categories:
  - plug-ins
  - wordpress
tags:
  - akismet
  - blog
  - blogging
  - metamarks
  - plugins
  - posts
  - statistics
  - tags
  - tips
  - tsevdos.com
  - wordpress
---

Η επιλογή των σωστών plug-in είναι ένα από τα πιο δύσκολα σημεία για έναν blogger. Οι επιλογές είναι άπειρες και κάποιος μπορεί να βρει από πολύ άσχημα και κακογραμμένα plug-in, μέχρι και πραγματικά διαμάντια! Η συνήθης ερώτηση που δέχομαι είναι από πιο άπειρους bloggers, είναι η εξής: Ποια plug-ins χρησιμοποιείς εσύ στο blog σου? Η απάντηση που δίνω είναι πάντα η ίδια. Δεν έχει σχέση τι plug-in χρησιμοποιώ εγώ ή κάποιος άλλος, αλλά τι δυνατότητα θα θέλατε να προσθέσετε εσείς στο blog σας, είτε στο administration panel του (έτσι ώστε να κάνετε πιο εύκολα και γρήγορα την δουλεία σας) είτε στο public blog όπου θα το βλέπουν όλοι οι χρήστες σας και θα τους εξυπηρετεί/διευκολύνει σε κάποια διαδικασία (αλλιώς δεν έχει νόημα να προσθέσουμε κάτι που δεν χρειαζόμαστε). Από εκεί και πέρα συνιστώ να προτιμήσουν τα official plug-ins (όπως πχ. για το [WordPress](http://wordpress.org/extend/plugins/ "Official wordpress plugins")) και αυτά τα που έχουν χρησιμοποιηθεί από πολλούς χρήστες και προσφέρουν καλή τεκμηρίωση, οδηγίες και βοήθεια.

Παρακάτω περιγράφω τα WordPress plug-ins που χρησιμοποιώ στο blog μου (πολλά από τα οποία πιστεύω πως έπρεπε να είναι διαθέσιμα και στο default WordPress installation αλλά όπως γράφω και παραπάνω, για κάποιους άλλους μπορεί να είναι άχρηστα)! Έχουμε και λέμε λοιπόν:

- [**Akismet**](http://wordpress.org/extend/plugins/akismet/ "Akismet plug in"): Απλά το κορυφαίο anti-spamming εργαλείο! Χρειάζεται να δημιουργήσετε και έναν on-line λογαριασμό στο [WordPress.com](http://wordpress.com/ "Wordpress.com") για να το κάνετε να δουλέψει, αλλά πραγματικά δεν νομίζω να βρείτε (εκτός από πολύ σπάνιες περιπτώσεις) spam comments στο blog σας. Απλά must!
- [**WordPress.com stats**](http://wordpress.org/extend/plugins/stats/ "Wordpress.com stats"): Ένα πολύ χρήσιμο plug in που σας ενημερώνει για τα στατιστικά του blog σας. Λειτουργεί και αυτό με λογαριασμό στο [WordPress.com](http://wordpress.com/ "Wordpress.com").
- [**Live**](http://www.headzoo.com/live "Live plugin"): Σας ενημερώνει ζωντανά, για την κίνηση του blog σας. Λίγο υπερβολικό για τον μέσο χρήστη, αλλά εμένα μου αρέσει (είμαι statistics junky υποθέτω!).
- [**Google Analycator**](http://wordpress.org/extend/plugins/google-analyticator/ "Google Analycator"): Ένα plug in που θα διευκολύνει αρκετά αυτούς που χρησιμοποιούν το [Google Analytics](http://www.google.com/analytics/ "Google Analytics") για τα στατιστικά τους. Φυσικά μπορείτε να προσθέσετε και manually το script που σας δίνει η Google, αλλά μιας και υπάρχει το συγκεκριμένο plug-in, γιατί να κουράζεστε άδικα?
- [**Simple Tags**](http://wordpress.org/extend/plugins/simple-tags/ "Simple Tags plugin"): Το καλύτερο plug-in για την διαχείριση tag στο WordPress που υπάρχει αυτήν την στιγμή! Πιστεύω πως η νέα έκδοση του WordPress θα το έχει και στον πυρήνα του, μιας και πραγματικά λύνει τα χέρια σε όσους έχουν την τελευταία έκδοση του WordPress η οποία υποστηρίζει tags.
- [**Subscribe2**](http://wordpress.org/extend/plugins/subscribe2/ "Subscribe2"): Ένα πολύ χρήσιμο plug in για αυτούς που θέλουν να ενημερώνονται για την ανανέωση του blog σας με τον παλιομοδίτικο τρόπο του newsletter. Μετά την εγγραφή του, ο κάθε χρήστης θα λαμβάνει ειδοποίηση στο mail του για τα καινούργια posts σας. Το συγκεκριμένο plug in δίνει πολλές επιλογές στο πως θα φαίνεται το mail (text/html), εάν θα στέλνεται όλο το post ή μέρος του κτλ. Πολύ χρήσιμο plug in ιδιαίτερα για το ελληνικό κοινό όπου οι περισσότεροι χρήστες δεν έχουν καταλάβει (ή δεν γνωρίζουν και καθόλου) την δύναμη του RSS και των feeds γενικότερα.
- [**Popularity Contest**](http://wordpress.org/extend/plugins/popularity-contest/ "Popularity Contest"): Το καλύτερο plug in για την εμφάνιση των πιο δημοφιλών post σας! Μπορείτε να αλλάξετε τους κανόνες επιλογής δημοφιλέστερων post, καθώς και να δείτε ενδιαφέροντα στατιστικά για τα δημοφιλή post σας.
- [**WP 2.3 Related Posts**](http://wordpress.org/extend/plugins/wordpress-23-related-posts-plugin/ "WP 2.3 Related Posts"): Το καλύτερο (κατά την γνώμη μου) plug in για δημιουργία related posts links. Το καλό με το εν λόγω plug in είναι πως εκτός από τα related posts links που μπορείτε να προσθέσετε κάτω από το post σας, σας προσφέρει και την δυνατότητα να τα προσθέσετε και στο feed σας! Πολύ έξυπνο.
- [**Subscribe to Comments**](http://wordpress.org/extend/plugins/subscribe-to-comments/ "Subscribe to Comments plugin"): Plug in για του ξεχασιάρηδες (σαν εμένα)... Δίνει την επιπλέον επιλογή στους χρήστες που αφήνουν comment, να εγγραφούν στον διάλογο που θα ακολουθήσει, έτσι ώστε να ενημερώνονται για τα επόμενα comments (απαντήσεις). Πολύ καλό και το χρησιμοποιώ πάντα σε όσα blog μου προσφέρουν αυτήν την δυνατότητα.
- [**WP Contact Form**](http://wordpress.org/extend/plugins/wp-contact-form/ "WP Contact Form plugin") ή [**WP Contact Form III**](http://wordpress.org/extend/plugins/wp-contact-form-iii/ "WP Contact Form III plugin"): Οι 2 πιο επίσημες contact form για το WordPress. Απλές, εύκολες στην χρήση και στο installation. Άλλωστε γιατί να περιπλέξει κανείς τα πράγματα σε μία contact form?
- [**Metamarks**](http://metablogging.gr/archives/992 "Metamarks"): Και ένα must ελληνικό plug in το οποίο συλλέγει όλα τα ελληνικά social bookmarking networks σε μία λίστα κάτω από το post σας, προσφέροντας την ευκολία στους χρήστες να σας ψηφίζουν πανεύκολα με ένα click. Πολύ ωραίο και πρακτικό (αν και θα ήθελα να είναι λίγο πιο custom).

Πέρα απ' όλα τα παραπάνω, ο καθένας μπορεί να σκεφτεί χίλια-δυο πράγματα που μπορούν να κάνουν ευκολότερη την ζωή του, αλλά και αυτήν των χρηστών του blog του. Το μόνο που χρειάζεται είναι λίγο ψάξιμο και πειραματισμός...
