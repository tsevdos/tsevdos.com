---
title: "Η απόλυτη λίστα ελέγχου ενός site"
date: "2007-11-15"
type: "post"
categories:
  - articles
  - blogging tips
tags:
  - accessibility
  - browsers
  - css
  - design
  - development
  - free
  - markup
  - mobile
  - SEO
  - services
  - site
  - standards
  - tools
  - validators
  - web
---

Έστω ότι μόλις παραλάβατε κάποιο site από κάποια εταιρεία και θέλετε να ελέγξετε την ποιότητα του site που μόλις παραλάβατε ή απλά πως είστε ένας web designer / developer και θέλετε να ελέγξετε εάν το τελικό προϊόν σας (site) καλύπτει κάποια standards. Έχετε ήδη ρίξει λοιπόν μια καλή ματιά στο site με τον default browser σας, αλλά θα θέλατε να έχετε στην διάθεση σας και κάτι παραπάνω, κάτι πιο χειροπιαστό! Όποιος βρίσκεστε λοιπόν σε αυτήν την θέση καλό θα είναι να ρίξει μια ματιά στην παρακάτω λίστα και τις σημειώσεις της, μιας και θα μάθει να ελέγχει σχολαστικά οποιοδήποτε site και μάλιστα χρησιμοποιώντας δωρεάν εργαλεία και υπηρεσίες! Η παρακάτω λίστα είναι ένας πολύ καλός οδηγός για οποιονδήποτε θέλει να ελέγξει και να βελτιώσει το site του. Ας αρχίσουμε λοιπόν:

- [**W3C Markup Validator**](http://validator.w3.org/ "W3C Markup Validator"): Σαφέστατα πρώτη κίνηση που πρέπει να γίνεται σε οποιοδήποτε site! Εάν η [markup](http://en.wikipedia.org/wiki/Markup_language "Markup in Wiki") δεν είναι σωστή δεν έχει νόημα να προβούμε σε περαιτέρω tests και ελέγχους (όπως πχ. [CSS validation](http://jigsaw.w3.org/css-validator/ "CSS Validator")). Εάν το site περάσει αυτό το τεστ, θα λειτουργεί στους περισσότερους υπάρχον browsers και συσκευές, αλλά και στις μελλοντικές υλοποιήσεις τους, χωρίς ιδιαίτερα προβλήματα.
- [**W3C CSS Validator**](http://jigsaw.w3.org/css-validator/ "W3C CSS Validator"): Φυσικά μετά τον έλεγχο της [markup](http://en.wikipedia.org/wiki/Markup_language "Markup in Wiki") ο δεύτερος πιο σημαντικός έλεγχος είναι αυτός της [CSS](http://en.wikipedia.org/wiki/Cascading_Style_Sheets "CSS in Wiki"). Και τα stylesheets μας πρέπει να είναι όσο πιο καθαρά και **web standard** γίνεται, ενώ εάν θα πρέπει να χρησιμοποιήσουμε hacks και μη standard τεχνικές, καλό θα είναι να τα κρατάμε σε κάποιο ξεχωριστό αρχείο και να τα φορτώνουμε μέσω του [@import  κανόνα](http://www.w3.org/TR/REC-CSS2/cascade.html#at-import "@import CSS rule") έτσι ώστε το βασικό stylesheet να παραμένει web standard valid! Μόλις περάσουμε και αυτό το τεστ είμαστε σε πάρα μα πάρα πολύ καλό δρόμο! Πολλοί designers χρησιμοποιούν πριν το τελικό [**CSS validation**](http://jigsaw.w3.org/css-validator/ "W3C CSS Validator") το [**Clean CSS**](http://www.cleancss.com/ "Clean CSS") το οποίο αναλαμβάνει να σας βοηθήσει στην επίλυση των CSS προβλημάτων, να σας δημιουργήσει ευκολοδιάβαστο κώδικα και γενικότερα να βελτιστοποιήσει (optimize) τον CSS κώδικα μειώνοντας ταυτόχρονα και το file size του. Προσωπικά δεν το χρησιμοποιώ απλά σε κάποιους μπορεί να λύσει τα χέρια.
- [**WebXACT**](http://webxact.watchfire.com/ "WebXACT"): Άλλη μία φανταστική υπηρεσία η οποία προσφέρει πληθώρα πληροφοριών για το site, από το file size και τον χρόνο που θα χρειαστεί κάποιος με 56αρι modem για να κατεβάσει την σελίδα σας μέχρι σε τι accessibility priority level έχει φτάσει το site και πόσα broken links έχει. Ρίχνοντας μια ματιά έχετε μια συγκεντρωτική ιδέα για το που κινείται το site και τι πρέπει να βελτιωθεί σε διάφορα σημεία.
- [**Truwex Online 2.0**](http://checkwebsite.erigami.com/accessibility.html "Truwex Online 2.0"): Η καλύτερη επιλογή για εύκολο και γρήγορο accessibility test! Η υπηρεσία παρέχει πολλά εργαλεία και πληροφορίες για να λύσετε τα accessibility προβλήματα του site σας, ενώ η επιλογή "map" πραγματικά σας λύνει τα χέρια, δείχνοντας πάνω στο site που βρίσκονται τα accessibility προβλήματα με αναλυτική επεξήγηση του κάθε προβλήματος και φυσικά της λύσης του! Η υπηρεσία κάνει accessibility test σε όλα τα [WCAG 1.0](http://www.w3.org/TR/WAI-WEBCONTENT/ "WCAG 1.0") levels αλλά και στον αμερικάνικο accessibility νόμο [Section 508](http://www.section508.gov/ "Section 508").
- [**TAW Web Accessibility Test**](http://www.tawdis.net/taw3/cms/en "TAW Web Accessibility Test"): Κάνει ότι λέει το όνομα του και είναι η δεύτερη υπηρεσία που επισκέπτομαι για accessibility tests! Πολύ καλό είναι και το feedback που δίνει, αφού σας ενημερώνει που βρίσκεται η κάθε παράληψη, σας εξηγεί τι είδους παράληψη είναι (priority level κτλ.) και φυσικά σας δίνει πληροφορίες για το πως μπορείτε να την διορθώσετε. Το μόνο tip που μπορώ να δώσω σε αυτό το σημείο είναι να προσπαθήσετε να καλύψετε το priority 1 αρχικά, και να μην απογοητευθείτε από τα πολλά accessibility warnings που θα δείτε, γιατί το [**TAW**](http://www.tawdis.net/taw3/cms/en "TAW Web Accessibility Test") παραείναι αυστηρό!
- [**WAVE 3.0 Accessibility Tool**](http://www.wave.webaim.org/ "WAVE 3.0 Accessibility Tool"): Και αυτή η υπηρεσία έχει να κάνει με accessibility test παρουσιάζοντας κάπως διαφορετικά τα αποτελέσματα της. Η συγκεκριμένη υπηρεσία είναι λίγο πιο δυνατή στο να εντοπίζει και να παρουσιάζει τα κομμάτια του κώδικα σας όπως headers, divs, footers, Javascript, κτλ. και να προτείνει λύσεις στα διάφορα προβλήματα που πιθανόν έχουν. Έτσι με αυτόν τον τρόπο μπορεί πολύ γρήγορα κάποιος να διορθώσει τα accessibility προβλήματα σε themes και templates!
- [**Browsershots**](http://browsershots.org/ "Browsershots"): Αν και η καλύτερη λύση είναι να τεστάρετε το site σε όλα τα desktop λειτουργικά συστήματα, δηλαδή σε [Windows](http://www.microsoft.com/windows/ "Microsoft Windows"), [OSX](http://www.apple.com/macosx/ "Apple OS X") και [Linux](http://www.linux.org/ "Linux"), και σε όλους τους γνωστούς browsers γι αυτά ([IE](http://www.microsoft.com/windows/products/winfamily/ie/ "Microsoft Internet Explorer"), [Firefox](http://www.mozilla.com/en-US/firefox/ "Firefox"), [Opera](http://www.opera.com/ "Opera"), [Safari](http://www.apple.com/safari/ "Safari"), [Konqueror](http://www.konqueror.org/ "Konqueror") κτλ.), η συγκεκριμένη λύση πολλές φορές δεν είναι και τόσο εφικτή. Έτσι καλό θα είναι να έχετε υπόψη σας την συγκεκριμένη υπηρεσία, η οποία αν και αργεί αρκετά (όπως οι περισσότερες αντίστοιχες άλλωστε) σας επιτρέπει να δείτε το site σε όλους του γνωστούς browsers αλλά και να επιλέξετε και συγκεκριμένες screen resolutions!
- [**Ready.Mobi**](http://ready.mobi/ "Ready.Mobi"): H καλύτερη υπηρεσία που έχω ανακαλύψει για το τεστ ενός site σε κινητά τηλέφωνα! Η συγκεκριμένη υπηρεσία προσφέρει μια πολύ αναλυτική αναφορά για το πως φαίνεται το site σε κινητά τηλέφωνα, με λεπτομέρειες όπως πόση ώρα χρειάζεται το site για να κατέβει μέσω **Wifi**, **3G** και **GPRS**, εάν έχετε κάνει σωστή χρήση των images για mobile συσκευές, πως φαίνονται τα stylesheets κτλ. Το κερασάκι στην τούρτα είναι και οι 4 (προς το παρόν) emulators κινητών τηλεφώνων που διαθέτει (Nokia N70, Samsung z105, Sony Ericsson k750i, Motorola v3i και Sharp GX-10)!
- [**Website Grader**](http://www.websitegrader.com/ "Website Grader"): Τέλος θα ήθελα να κλείσω με την αγαπημένη μου [SEO](http://en.wikipedia.org/wiki/Search_engine_optimization "SEO in Wiki") υπηρεσία. Εδώ μπορείτε να βρείτε πως τα πάει το site σας στις μηχανές αναζήτησης και στα περισσότερα ranking sites (όπως [Technorati](http://www.technorati.com/ "Technorati"), [Alexa](http://www.alexa.com/ "Alexa"), κτλ.) καθώς και πολλές άλλες χρήσιμες πληροφορίες όπως εάν έχει γίνει σωστή χρήση των τίλων/headings (h1, h2, ktl.). Εάν το site είναι ολοκαίνουργιο η χρήση της  συγκεκριμένης υπηρεσίας δεν έχει και πολύ νόημα, εάν όμως το site υπήρχε και έχει γίνει κάποιο redesign, καλό θα είναι να του ρίξετε μια ματιά.

Ελπίζω η παραπάνω λίστα να βοηθήσει όσους ενδιαφέρονται να κάνουν τα site τους ακόμα καλύτερα, πιο επαγγελματικά και τηρώντας κάποιες διεθνής προδιαγραφές! Οι εν λόγω υπηρεσίες και εργαλεία παρέχονται εντελώς δωρεάν και μπορούν να χρησιμοποιηθούν πανεύκολα, ενώ οι πληροφορίες που συλλέγουν θα ικανοποιήσουν και τους πιο απαιτητικούς! Φυσικά δεν είναι ανάγκη το κάθε site να περνάει με επιτυχία όλα τα παραπάνω test (ειδικά τα accessibility test είναι αρκετά δύσκολο να επιτευχθούν ενώ όπως είναι λογικό διαφορετικού τύπου site χρειάζονται και άλλου επίπεδου accessibility), αλλά καλό θα είναι να ρίχνουμε μια καλύτερη ματιά σε αυτά που είτε φτιάχνουμε είτε παραλαμβάνουμε, γιατί στην Ελλάδα το έχουμε παρακάνει το θέμα με τα μη valid και unaccessible sites!
