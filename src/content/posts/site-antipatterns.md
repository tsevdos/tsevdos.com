---
title: "Ενοχλητικά features σε site"
date: "2013-07-02"
type: "post"
categories:
  - accessibility and usability
  - articles
  - opinions
tags:
  - ads
  - anti patterns
  - modal
  - popups
  - social media
---

Δεν ξέρω αν είμαι περίεργος (δεν νομίζω) ωστόσο τελευταία παρατηρώ όλο και πιο συχνά το εξής φαινόμενο. Ενώ βλέπω σημάδια φοβερής προόδου στο internet, στο ελληνικό domain φαίνεται να κάνουμε βήματα προς τα πίσω! Με άλλα λόγια, αντι-τεχνικές (marketing, κακού design, ανύπαρκτου UX, κακή/υπερβολική χρήση διαφημίσεων, κτλ.) που έχουν εξαφανιστεί από σοβαρά διεθνή sites, στην Ελλάδα για κάποιο περίεργο λόγο έχουν κάνει ένα δυναμικό comeback! Παρακαλώ αν κάνετε κάτι από τα παρακάτω, επανεξετάστε την στρατηγική σας, σεβαστείτε τον χρήστη σας και προσπαθείστε να μην ακολουθείτε τα λάθη που πιθανόν κάνει κάποιο άλλο ελληνικό site. Το ότι τα χρησιμοποιεί κάποιος άλλος - ακόμα και μεγάλος - ελληνικός "παίχτης" δεν σημαίνει απαραίτητα ούτε ότι είναι σωστό αλλά ούτε και ότι κερδίζει κάτι ουσιαστικό, οπότε καλό είναι να μην αντιγράφουμε το λάθος του...

Παρακάτω παρουσιάζω τα anti-patterns που έχω παρατηρήσει να συμβαίνουν πιο συχνά στα ελληνικά sites και αναλύω με πολύ απλά λόγια γιατί είναι λάθος! Έχουμε και λέμε:

## 1) Popup ads και modal ads

Δυστυχώς εν έτη 2013 πρέπει να εξηγούμε πως τα popups παράθυρα γεμάτα διαφημίσεις είναι anti-pattern! Κάποιοι έχουν κάνει λίγο πιο "μοντέρνα" αυτήν την "εμπειρία" και αντί για popups windows, "πετάνε" modals με διαφημίσεις, τα οποία πολλές φορές δεν μπορείς να κλείσεις μέχρι να δεις ολόκληρη την διαφήμιση (ή έστω μεγάλο μέρος της). Τι να γράψω πάνω σε αυτό; Τα έχουν πει/γράψει άπειρες φορές πολύ πιο έξυπνοι άνθρωποι από εμένα. Δεν λειτουργούν, ποτέ δεν λειτούργησαν και το μόνο που θα καταφέρεται είναι να χάσετε χρήστες, αφού πρώτα τους σπάσετε και τα νεύρα! Τώρα αν αξίζει να χάσετε χρήστες για να κερδίσετε κάποια προσωρινή διαφήμιση/σπόνσορα, αυτό είναι καθαρά δικό σας θέμα. Αυτό που θα σας ρωτήσω είναι σε ποιον θα πουλάτε διαφημίσεις όταν χάσετε τους χρήστες σας...

## 2) Θες να γίνουμε φίλοι; O social-άκιας

Πρόκειται για sites τα οποία για να δεις το περιεχόμενο τους πρέπει να γίνεται απαραιτήτως φίλοι ή να κάνετε like στο Facebook page τους κοκ. Απλά τραγικό και θα εξηγήσω πολύ απλά γιατί χάνετε έτσι κι αλλιώς. Ο χρήστης με το που βρεθεί αντιμέτωπος με ένα τέτοιο site έχει 2 επιλογές: Ή θα φύγει κατευθείαν - όπως κάνω συνέχεια - και δεν θα ξανα-επιστρέψει ποτέ, ή θα κάνει like για να δει αυτό που θέλει. Στην δεύτερη περίπτωση τώρα, έστω ότι σας έχουν κάνει like 10.000.000 χρήστες (όλη η Ελλάδα), τι νομίζεται πως έχετε πετύχει; Είναι όλοι αυτοί πελάτες σας; Θα αυξήσετε το [convertion rate](http://en.wikipedia.org/wiki/Conversion_rate "Conversion Rate") σας; Θα αρχίσουν ξαφνικά όλοι αυτοί να εξυμνούν το site/υπηρεσία/προϊόν σας; OXI! Το αντίθετο μπορεί να συμβεί! Απλά έχετε καταφέρει να έχετε πολλούς άσχετους φίλους/followers κτλ. Μπράβο σας...

## 3) Η 10MB page

Καταλαβαίνω πως έχουμε 2013 και πολύ περισσότερο bandwidth απ' ότι 5 χρόνια πριν, ωστόσο αυτό δεν σημαίνει πως πρέπει να κατασκευάζουμε σελίδες των 10 MB! Η [Google μιλάει](http://googlewebmastercentral.blogspot.gr/2010/04/using-site-speed-in-web-search-ranking.html "Using site speed in web search ranking") [και επίσημα πλέον](http://www.mattcutts.com/blog/site-speed/ "Google incorporating site speed in search rankings") πως όσο πιο optimized και γρήγορο είναι ένα site τόσο καλύτερο page rank θα έχει, ωστόσο στην Ελλάδα μου τυχαίνει όλο και συχνότερα να πέφτω πάνω σε sites δεινόσαυρους (μεγατόνων κι όλας). Τις περισσότερες φορές με ελάχιστο optimization (σε images, http requests, κτλ.) μπορούμε να ρίξουμε το file size στο μισό χωρίς να θυσιάσουμε τίποτα σε ποιότητα! Επίσης βγάζοντας κάποιες διαφημίσεις/Flash objects μπορούμε να κάνουμε το site να πετάει, ωστόσο για κάποιο λόγο θέλουμε να ανήκει στην "heavy weight" κατηγορία...

## 4) Διαφημίσεις μέσα στο περιεχόμενο

Παλιό, κλασικό κόλπο, που εγκαταλείπεται σιγά-σιγά παντού, εκτός από την Ελλάδα όπου ανθίζει! Μπορεί να λειτουργήσει τις πρώτες 4-5 φορές, ωστόσο ο χρήστης σύντομα θα μάθει να αγνοεί και αυτές τις διαφημίσεις (όπως και όλες τις υπόλοιπες), οπότε στο τέλος το μόνο που καταφέρνουμε είναι να τον εκνευρίσουμε και τίποτα παραπάνω.

## 5) Νewsletter που δεν σου προσφέρουν τίποτα!

Ακόμα μια ελληνική πατέντα. Πρόκειται συνήθως για newsletters τα οποία δεν έχουν να πουν κάτι ουσιαστικό και που στην καλύτερη των περιπτώσεων θα σε ενημερώνουν για κάποια "προσφορά". Τα περισσότερα είναι κακο-σχεδιασμένα, μόνο με images - όπου αν δεν εμφανιστούν απλά δεν διαβάζεις τίποτα - και τα στέλνουμε με την καταπληκτική λογική πως όλοι στέλνουν newsletters (πχ. ανταγωνιστές, γνωστοί, συνάδελφοι, κτλ.). Αυτοί που στέλνουν τέτοιου είδους newsletters, συνήθως δεν αξιολογούν τίποτα, όπως πχ. για το ποιος και αν τα ανοίγει/διαβάζει, αν κερδίζουμε κάτι από αυτά ή απλά χάνουμε άδικα τον χρόνο μας. Η λογική είναι πως τα στέλνουμε επειδή μαζί με το site πρέπει να στέλνουμε και κανένα newsletter.

## 6) Flash!

Μπορεί όλη η γη να έχει υποδουλωθεί στις ανοιχτές τεχνολογίες για διαφημίσεις (και όχι μόνο), ωστόσο το μικρό ελληνικό χωριό συνεχίζει να προβάλει αντίσταση σε οτιδήποτε ανοιχτό και δωρεάν. Αναφέρομαι κατά κύριο λόγο στις Flash διαφημίσεις οι οποίες κρατάνε ακόμα την μερίδα του λέοντας στην χώρα μας, άσχετα αν δεν φαίνονται στα περισσότερα smartphones και tablets. Αυτό δεν μπορώ να το καταλάβω με τίποτα. Εδώ η ίδια η Adobe έχει καταλάβει πως το Flash είναι τελειωμένο και όμως στον ελληνικό κυβερνοχώρο η πλειοψηφία των διαφημίσεων είναι Flash (με μπόλικα MB κατά προτίμηση). Πρόσφατα έπεσα και σε μια περίπτωση πελάτη, ο οποίος ήθελε responsive web design, και όταν οι Flash διαφημίσεις του δεν έπαιζαν σε tablets/smartphones αναρωτιόταν γιατί. Απλά τραγικό.

## 7) Φόρμες που δεν λειτουργούν!

Εκτός από κακο-σχεδιασμένες πολλές φόρμες στο ελληνικό domain υπάρχουν απλά για διακοσμητικό ρόλο! Δεν εξηγείτε αλλιώς πως οι μισές από αυτές απλά δεν λειτουργούν/δεν καταλήγουν πουθενά.

## 8) Αudio/Video auto play!

Τι πιο σωστό από το να έχεις ενεργοποιημένο το auto play στο video/audio που έχεις στο site σου. Ακόμα πιο τραγικό είναι το autoplay ήχου σε διαφημίσεις (εκεί και αν χάνεις την μπάλα)! Παίζεις με το ζόρι αυτό που θες στον χρήστη, με το έτσι θέλω. Αλώστε το site σου είναι ότι θες κάνεις. Τι σημασία έχει που τον τρομάζεις, εκνευρίζεις κτλ. Σημασία έχει να παίξει το audio/video σου!

## 9) Έχουμε ένα πολύ καλό app για το smartphone/tablet σου!

Ένα trend που δυστυχώς υπάρχει και σε site του εξωτερικού (εξαφανίζεται σιγά-σιγά όμως), που βάζω στοίχημα πως θα ανθήσει full στην Ελλάδα. Πρόκειται για τα site που όταν τα επισκέπτεσαι από το smartphone/tablet σου, αντί να σου δείχνουν το περιεχόμενο που έχεις μπει να δεις, σε ζαλίζουν να κατεβάσεις την υπέρ-εφαρμογή τους! Η λογική είναι ανάλογη με αυτήν των follwers/like απλά σε app store επίπεδο: την εφαρμογή μας την έχουν κατεβάσει 100.000 άτομα, άρα είμαστε οι καλύτεροι! Γιατί μου κάνεις την ζωή μου πιο δύσκολη, εγώ να τσεκάρω κάτι γρήγορα στο site θέλω - από το κινητό/tablet μου - αν ήθελα και το app σου, ξέρω που θα το βρω!

Τα πα και ξαλάφρωσα...
