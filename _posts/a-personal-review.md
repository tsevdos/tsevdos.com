---
title: "2010: μια προσωπική ανασκόπηση..."
date: "2011-01-03"
type: "post"
categories:
  - reviews
  - tsevdos.com
tags:
  - tsevdos.com
---

Φέτος αντί για μελλοντικές [προβλέψεις](http://www.tsevdos.com/2010/01/07/kazamias-2010/ "Προβλέψεις για το 2010 : Ο καζαμίας του web expert…") [και άλλα τέτοια](http://www.tsevdos.com/2009/01/05/kazamias-2009/ "Προβλέψεις για το 2009 : Ο καζαμίας του web developer") [βουντού](http://www.tsevdos.com/2008/01/15/kazamias-2008/ "Ο καζαμίας 2008 του web developer"), λέω να γράψω ένα πιο προσωπικό post για την χρονιά που πέρασε, και πιο συγκεκριμένα μια ανασκόπηση για το τι κατάφερα, τι δεν κατάφερα, τι κέρδισα και τι έχασα μέσα στο 2010...

Το 2010 ήταν μια πολύ παραγωγική χρονιά, με πάρα πολλές δουλειές, αλλά και αρκετή κούραση! Το πέρασα όλο στην [Wedia](http://www.wedia.gr/ "Wedia.gr") μαζί με πάρα πολύ καλούς φίλους και συνεργάτες από τους οποίους μαθαίνω πολλά... Μόνο τον τελευταίο χρόνο λοιπόν έχω συμμετάσχει ενεργά σε πάνω από 12 μεγάλα sites/παραγωγές αναλαμβάνοντας πάντα το  front-end κομμάτι τους (HTML, CSS και Javascript), ενώ αξίζει να σημειώσω πως όλες οι παρακάτω παραγωγές είναι βασισμένες στο ίδιο CMS, το [Drupal](http://drupal.org/ "Drupal"). Πιο συγκεκριμένα έχω συμμετάσχει στα παρακάτω έργα :

- [I love GR](http://www.ilovegr.gr/ "I Love GR")
- [Woop.gr](http://www.woop.gr/ "Woop.gr")
- [Amstel Live](http://amstel-live.skai.gr/ "Amstel Live")
- [ΣΕΒ - Συμβούλιο για την βιώσιμη ανάπτυξη](http://www.sevbcsd.org.gr/ "ΣΕΒ")
- [Leoforos.gr](http://www.leoforos.gr/ "Leoforos.gr")
- [KatiMagiko.gr](http://www.katimagiko.gr/ "KatiMagiko.gr")
- [Climabiz](http://www.climabiz.gr/ "Climabiz")
- [Citylink](http://www.citylink.gr/ "CityLink")
- [InsideInfo](http://www.insideinfo.gr/ "InsideInfo")
- [Newsday.gr](http://www.newsday.gr/ "Newsday.gr")
- [Sportdog](http://www.sportdog.gr/ "Sportdog")
- [Playnaut.com](http://www.playnaut.com/ "Playnaut.com")
- και πάρα πολλά άλλα...

Αν τα βάλει κανείς κάτω μιλάμε για περίπου ένα μεγάλο site τον μήνα, πράγμα φοβερά δύσκολο στην υλοποίηση, μιας και τα πάντα πρέπει να έχουν μελετηθεί και σχεδιαστεί τέλεια, ενώ πρέπει να συνεργαστούν άψογα όλοι οι υπεύθυνοι παραγωγής του site, ανάμεσα τους και ο δύστροπος έλληνας πελάτης που πάντα δυσκολεύει περισσότερο την κατάσταση από το να την διευκολύνει (φταίμε πάρα πολύ και εμείς σε αυτό το θέμα, αλλά ας τα αφήσουμε αυτά για άλλο post). Α, καταφέραμε να κερδίσουμε και ένα [BRONZE Ermis Award για το I Love GR](http://www.ilovegr.gr/article/2335/bronze-ermis-award-gia-ilovegrgr "BRONZE Ermis Award για το ILOVEGR.GR !"), όχι πως σημαίνει κάτι, απλά το αναφέρω...

Σε ακόμα πιο προσωπικό επίπεδο, ξεκίνησα ακόμα ένα blog το οποίο έχει και πάλι ως θέμα το web design/developement, και ονομάζεται [Phrappe.com](http://phrappe.com/ "Phrappe.com"). Όπως θα παρατηρήσετε αν το επισκεφθείτε, τα αγγλικά είναι η επίσημη γλώσσα του, ενώ σχεδόν σε όλα τα post του θα βρείτε και snippets κώδικα. Ήταν κάτι που πραγματικά ήθελα να κάνω...

Ακόμα μια πολύ καλή και τιμητική στιγμή που είχα προς το τέλος του έτους, ήταν [η παρουσίαση που έκανα μαζί με τον Μιχάλη Μαυρομμάτη](http://www.tsevdos.com/2010/12/14/my-presentation-at-drupalcamp-2010/ "H παρουσίαση μου στο DrupalCamp 2010"), στο ελληνικό [DrupalCamp](http://drupalcamp.gr/ "DrupalCamp.gr"). Θα ήθελα να ευχαριστήσω τον [Νεκτάριο Συλλιγαρδάκη](http://nsyll.net/ "Νεκτάριος Συλλιγαρδάκης") για την πρόσκληση και την πολύ καλή διοργάνωση, και εύχομαι κάθε camp να είναι καλύτερο από το προηγούμενο! Ελπίζω να βλέπουμε όλο και πιο συχνά τόσο οργανωμένα και ενδιαφέροντα events στην χώρα μας, γιατί πραγματικά τα χρειαζόμαστε.

Κλείνοντας θα ήθελα να σχολιάσω και κάποιους στόχους που είχα θέσει για το 2010, αλλά δυστυχώς δεν κατάφερα να φέρω εις πέρας (μην ευλογούμε μόνο τα γένια μας). Δυστυχώς αισθάνομαι πως ασχολούμαι όλο και λιγότερο με τα blogs μου, και γενικότερα είμαι λιγότερο δραστήριος προς κοινότητα, κάτι στο οποίο θέλω να βελτιωθώ φέτος. Ανάλογη αμέλεια έχει και το κακόμοιρο theme του blog μου το οποίο δεν έχω καταφέρει να ανανεώσω ακόμα! Έχω τελειώσει πάνω από 5 διαφορετικά themes, ωστόσο κανένα δεν μου άρεσε όσο θα ήθελα, αλλά ελπίζω φέτος να καταφέρω να φτιάξω κάτι που να μου αρέσει. Τέλος θέλω να βρω τον χρόνο έτσι ώστε να ξεκινήσω επιτέλους κάποια pet projects που έχω στο μυαλό μου. Το ξέρω πως είναι πολύ δύσκολο, ωστόσο θα προσπαθήσω να τα βάλω μπρος σιγά-σιγά...

Αυτά τα λίγα από εμένα. Καλή Χρονιά με υγεία σε όλους 😉
