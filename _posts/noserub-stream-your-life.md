---
title: "NoseRub, Stream your life"
date: "2007-11-17"
type: "post"
categories:
  - news
tags:
  - blog
  - feed
  - identoo
  - noserub
  - protocol
  - services
  - web
---

Το [**NoseRub**](http://noserub.com/ "NoseRub") το ανακάλυψα στο [τελευταίο podcast](http://vrypan.net/weblog/2007/11/14/3138/ "Vrypan net radio") του [Παναγιώτη](http://vrypan.net/weblog/ "Vrypan blog"), και η ιδέα ενός πρωτοκόλλου/project/υπηρεσίας το οποίο θα συλλέγει όλες τις web δραστηριότητες μας σε ένα σημείο απλά με ενθουσίασε! Η συγκεκριμένη τεχνολογία (βασικά είναι ένα πρωτόκολλο, πολλές υπηρεσίες μπορούν να γραφτούν πάνω σε αυτό) αναλαμβάνει να συλλέξει όλα τα κομμάτια των on-line δραστηριοτήτων σας, όπως πχ. των post στα blog μας, των φωτογραφιών που ανεβάζουμε στο [Flickr](http://www.flickr.com/ "Flickr") ή σε οποιαδήποτε άλλη αντίστοιχη υπηρεσία, τα link που συλλέγουμε στο [del.icio.us](http://del.icio.us/ "del.icio.us") ή στο [Ma.gnolia](http://ma.gnolia.com/ "ma.ngolia.com") κτλ., και να τα προβάλει συγκεντρωτικά σε μία σελίδα! Οι υπηρεσίες που υποστηρίζει είναι πολλές και σχεδόν όλες οι γνωστές συμπεριλαμβάνονται, ενώ ο τρόπος παρουσίασης είναι εξίσου όμορφος, μιας και δίνει διάφορες επιλογές στο χρήστη, όπως πχ. να επιλέξει την κατηγορία δραστηριοποίησης σας, έτσι ώστε να δει μόνο πχ. τις τελευταίες φωτογραφίες σας, posts σας ή bookmarks σας. Μια τέτοια υπηρεσία αναζητούσα καιρό τώρα, και απ' ότι φαίνεται [δεν ήμουν ο μόνος](http://el.porcupine.gr/archives/234 "life stream post") (ναι ο Γιάννης είχε φτιάξει κάτι ανάλογο manual!), ενώ δεν βλέπω την ώρα να την ενσωματώσω και εγώ στο blog μου! Γι' αυτούς που θα βιαστούν να αναφέρουν το θέμα των προσωπικών δεδομένων και την συλλογή τους από μία μόνο υπηρεσία, να αναφέρω σε αυτό το σημείο πως εκτός από την δωρεάν on-line υπηρεσία που μπορείτε να χρησιμοποιήσετε - με το όνομα [**Ιdentoo**](http://identoo.com/social_stream/ "Identoo site") - η [**NoseRub**](http://noserub.com/ "NoseRub") παρέχει και δωρεάν όλη την πλατφόρμα της (φτιαγμένη σε [PHP](http://php.net/ "PHP official site") και [MySQL](http://www.mysql.com/ "MySQL official site")) έτσι ώστε να ελέγχεται, συγκεντρώνετε και διαχειρίζεστε μόνοι σας όλα τα δεδομένα σας! Τέλος οποιαδήποτε από τις δύο λύσεις προτιμήσετε, μπορείτε να κάνετε add φίλους και γνωστούς σας έτσι ώστε να παρακολουθούν τις on-line δραστηριότητες σας (και εσείς τις δικές τους) και να χτίσετε έτσι σιγά-σιγά το δικό σας community, ενώ τέλος μπορείτε να δημιουργήσετε και feed όλων αυτών (πολύ καλό, και μάλιστα με πάρα πολλές επιλογές)!

Στο επίσημο site μπορείτε να βρείτε ένα πολύ επεξηγηματικό [video](http://noserub.com/tour/ "NoseRub video tutorial") της on-line υπηρεσίας (η οποία δεν διαφέρει σχεδόν καθόλου από την version που μπορείτε να κατεβάσετε και να σετάρεται στον server σας), ενώ για όσους θέλουν πιο γρήγορες πληροφορίες μπορούν να ρίξουν μια ματιά στο [FAQ](http://noserub.com/quick-facts/#whatis "NoseRub FAQ"). Αν και χρησιμοποιώ αυτήν την στιγμή την on-line υπηρεσία ([**Ιdentoo**](http://identoo.com/social_stream/ "Identoo site")), μάλλον θα κάνω και ένα setup στον server μου...
