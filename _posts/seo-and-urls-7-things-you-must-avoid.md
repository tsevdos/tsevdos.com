---
title: "SEO και URLs: 7 λάθη που δεν πρέπει να γίνονται"
date: "2008-07-22"
type: "post"
categories:
  - SEO
tags:
  - blog
  - blogging
  - SEO
  - tips
  - urls
  - web
---

Επειδή ο τίτλος μιλάει από μόνος του, θα κάνω μόνο μία μικρή εισαγωγή έτσι ώστε να περάσω όσο πιο γρήγορα γίνεται στο &#8220;κυρίως πιάτο&#8221;. Τα [**URLs**](http://en.wikipedia.org/wiki/Uniform_Resource_Locator "URLs in wiki") παίζουν ρόλο, και μάλιστα σημαντικό, στο [**SEO**](http://en.wikipedia.org/wiki/Search_engine_optimization "SEO at Wiki") ενός site. Όσο πιο απλά και δομημένα είναι τα URLs σας, τόσο πιο εύκολα τα θυμούνται τόσο οι χρήστες σας, όσο και οι μηχανές αναζήτησης. Άσχημα δομημένα και δύσχρηστα URLs είναι δύσκολο τόσο να βρεθούν/ανακαλυφθούν όσο και να μοιραστούν από τους χρήστες σε social media sites αλλά και σε παραδοσιακά μέσα όπως e-mail και IM. Τέλος μην ξεχνάτε και το νέο μέσο που κατακτά το web σιγά-σιγά, το κινητό τηλέφωνο, στο οποίο ο χρήστης δεν έχει την ευχέρεια ούτε να πληκτρολογεί ατέλειωτα URLs, ούτε φυσικά να κάνει copy-paste 3-4 γραμμές URL από ένα SMS στον browser του κινητού του (για αυτόν τον λόγο άλλωστε φτιάχτηκαν και τα [TinyURL](http://tinyurl.com/ "TinyURL") αλλά και το ελληνικό [**urlBorg**](http://urlborg.com/ "URLborg")). Παρακάτω λοιπόν παρουσιάζω **7 λάθη που πρέπει να αποφεύγουμε στα URL μας**. Αποφεύγουμε λοιπόν :

1. **Ελληνικούς και ειδικούς χαρακτήρες** : Εδώ θα διαφωνήσουν πολλοί αλλά μπορούμε να το συζητήσουμε παρακάτω. Προσωπικά πιστεύω πως οι ελληνικοί χαρακτήρες πρέπει να αποφεύγονται στο URL, μέχρι να ξεκαθαρίσουν τουλάχιστον κάποια πράγματα, και φυσικά μέχρι να σιγουρευτούμε πως όλοι οι browsers μπορούν να υποστηρίξουν τα ελληνικά. Επίσης χαρακτήρες όπως απόστροφοι κτλ. πρέπει να αποφεύγονται (με εξαίρεση το σύμβολο του μείον/παύλα -). Πολλά social media sites, όπως το [StumbleUpon](http://www.stumbleupon.com/ "StumbleUpon"), δημιουργούν broken links εάν ανακαλύψουν ειδικούς χαρακτήρες στο URL, όπως για παράδειγμα την απόστροφο, η οποία στο URL παίρνει την μορφή %e2%80%93!!!
2. **Πολλαπλά URLs για την ίδια σελίδα** : Ιδιαίτερα εάν πρόκειται για την πρώτη (index) σελίδα μας, κάνει κακό, πέρα από το SEO κομμάτι, και στα στατιστικά μας, μιας και πρέπει να μετράμε/μελετάμε τα στατιστικά πολλών σελίδων αντί μίας! Φτιάξτε λοιπόν είτε με κατάλληλες ρυθμίσεις στον server σας είτε με άλλο εργαλειάκι/ρύθμιση στο site σας το φαινόμενο των πολλαπλών URL που καταλήγουν στην ίδια σελίδα (για παράδειγμα http://www.tsevdos.com, http://tsevdos.com, http://www.tsevdos.com/, http://tsevdos.com/, http://www.tsevdos.com/index.php, http://tsevdos.com/index.php κτλ.).
3. **Χρήση αριθμών αντί για κείμενο** : Ποιο είναι πιο περιγραφικό URL, το &#8220;http://www.tsevdos.com/accessibility-test-in-ten-minutes/&#8221; ή το &#8220;http://www.tsevdos.com/?post=111&#8221;. Νομίζω πως η απάντηση είναι ξεκάθαρη&#8230;
4. **Πολλές ή ακόμα και άσκοπες παραμέτρους στα URLs μας** : Όπως για παράδειγμα &#8220;http://www.tsevdos.com/accessibility/post/2008/07/01/accessibility-test-in-ten-minutes/&#8221;. Κρατήστε το απλό (http://www.tsevdos.com/accessibility-test-in-ten-minutes/).
5. **Ημερολογιακά URLs** (εκτός και εάν πραγματικά τα χρειαζόμαστε) : Προσωπικά το χρησιμοποιώ γιατί αλλιώς θα δημιουργήσω πολλά broken links στο blog μου (external μάλιστα), αλλά εάν γύριζα πίσω στο χρόνο θα επέλεγα απλά να φαίνεται μόνο το όνομα του post στο URL. Μήπως ξέρετε κάποιο plug in που να κάνει κάτι τέτοιο?
6. **Αλλαγές σε URL σε ήδη δημοσιευμένες σελίδες** : Εάν χρειαστεί να γίνει κάτι τέτοιο, κάντε [μόνιμο redirect (301)](http://www.webconfs.com/how-to-redirect-a-webpage.php "How to redirect in all languages (301)").
7. **Τις έτοιμες CMS λύσεις** : Τώρα αυτό είναι μεγάλη κουβέντα αλλά οι περισσότερες έτοιμες λύσεις (όπως [Joomla](http://www.joomla.org/ "Joomla") και [Mambo](http://www.mamboserver.com/ "Mambo CMS")) δεν παρέχουν άμεσα σωστά δομημένα URL. Εάν πρέπει να χρησιμοποιήσουμε κάτι τέτοιο, καλό θα είναι να κοιτάξουμε για κάποιο plug in που να δημιουργεί ομορφότερα και πιο semantic URLs&#8230;

Φυσικά όποιος θέλει να προσθέσει ή να συζητήσει κάτι σε σχέση με την παραπάνω λίστα, απλά ας αφήσει ένα σχόλιο.
