---
title: "Στατιστικά και ματαιοδοξία..."
date: "2013-07-09"
type: "post"
categories:
  - articles
  - inspiration
  - opinions
tags:
  - actionable-metrics
  - convertion
  - engagement
  - metrics
  - pageviews
  - social media
  - vanity
  - visitors
---

... ή πολύ απλά [vanity](http://techcrunch.com/2011/07/30/vanity-metrics/ "Don’t Be Fooled By Vanity Metrics") [metrics](http://www.fourhourworkweek.com/blog/2009/05/19/vanity-metrics-vs-actionable-metrics/ "Vanity Metrics vs. Actionable Metrics") [που λένε και στο εξωτερικό](http://www.socialmediaexplorer.com/social-media-measurement/in-praise-of-vanity-metrics/ "IN PRAISE OF VANITY METRICS"). Αναρωτιούνται πολλοί, ακόμα και επαγγελματίες του χώρου, γιατί ενώ έχουν x unique επισκέπτες, οι πελάτες/συνδρομητές τους δεν αυξάνονται ή ενώ το site έχει y pageviews οι πωλήσεις είναι λίγες, το μαγαζί δεν βγαίνει κτλ. Τέτοια ερωτήματα κάνουν ακόμα πιο συχνά την εμφάνιση τους στα social media. - Μα πως γίνεται να έχω 5000 followers/10.000 likes και ενώ ανεβάζω μια πολύ καλή προσφορά να έχω ελάχιστη ανταπόκριση;

Αν έχετε βρεθεί σε αυτήν την θέση, πρέπει να καταλάβετε πως τα στατιστικά είναι απλά κάποια μετρήσιμα στοιχεία και τίποτα παραπάνω! Το ότι έχετε x uniques visitors την μέρα δεν σημαίνει πως αυτοί είναι πελάτες σας, συνδρομητές σας ή οτιδήποτε άλλο. Σημαίνει πολύ απλά πως αυτοί μπήκαν στο site σας (σίγουρα ένα πολύ καλό πρώτο βήμα). Από εκεί και πέρα θα πρέπει να τους αποδείξετε πως είστε οι καλύτεροι και πως πρέπει  να επιλέξουν εσάς και όχι τους υπόλοιπους, με την καλοστημένη υπηρεσία σας, τις καλές τιμές σας, την ευκολία χειρισμού και χιλιάδων άλλων παραμέτρων! Το ότι σας έχουν κάνει like 10.000 άτομα, είτε επειδή απλά κάνουν like τους πάντες, είτε επειδή τους αναγκάσατε κάποια στιγμή (πχ. για να μπουν σε κάποιον διαγωνισμό, να δουν κάποιο άρθρο σας, κτλ.), δεν σημαίνει πως την επόμενη φορά που θα ανακοινώσετε μια προσφορά ή θα προωθήσετε κάποιο προϊόν θα περιμένουν πως και πως να σας ακούσουν και να σας στηρίξουν (πόσο μάλλον να σας προμοτάρουν)!

Αυτό είναι κάτι που πρέπει να αρχίσουμε να καταλαβαίνουμε σιγά-σιγά και να μην "ψαρώνουμε" από αριθμούς που πολύ απλά μπορεί να μην σημαίνουν και τίποτα. Τι και αν έχω εκατομμύρια visitors και καθόλου [convertion](http://en.wikipedia.org/wiki/Conversion_rate "Conversion rate") ή άπειρους "άσχετους" με το προϊόν/υπηρεσία μου followers. Καλύτερα να είχα πολύ λιγότερους και να ήταν όλοι τους πελάτες/χρήστες της υπηρεσίας/προϊόντος μου. Καλύτερα να έχω πραγματικό **user engagement** από 100 άτομα παρά "εικονικό" από 10000! Έξω ήδη μιλάνε για **actionable-metrics**, όπως **active users**, **convertions**, **engagement**, και πολλά άλλα, ενώ εμείς εξακολουθούμε να συζητάμε για **στατιστικά ματαιοδοξίας**.

Καλό είναι λοιπόν να ξέρουμε που βρισκόμαστε από pageviews και visitors, αλλά να έχουμε στο μυαλό μας και πιο ουσιαστικά στατιστικά (actionable-metrics).
