---
title: "Base tag, ή αλλιώς το client-side debuging tag"
date: "2010-07-26"
type: "post"
categories:
  - markup
tags:
  - html
  - markup
---

Είναι αρκετές οι φορές όπου κάποιος συνάδελφος ή φίλος, μου στέλνει ένα url προς κάποια σελίδα με την γνωστή ατάκα "Γιατί δεν παίζει;". Συνήθως η δομή της σελίδας είναι αρκετά πολύπλοκη με πολλά elements και διάφορα πραγματάκια να γίνονται εδώ και εκεί... Φυσικά το πρώτο πράγμα που ζητάω είναι πρόσβαση στα αρχεία, ωστόσο πολλές φορές αυτό δεν είναι εφικτό.

Έχω βρει εναλλακτική λύση όμως! Η δεύτερη καλύτερη λύση είναι η χρήση του base tag. Το μόνο που έχετε να κάνετε είναι να αντιγράψετε την markup από το site που θέλετε (copy-paste του source code), και μετά να προσθέσετε το παρακάτω tag στο `head` μέρος της markup σας.

```html
<base href="http://domain.com" />
```

Με αυτόν τον πολύ απλό τρόπο, δηλώνουμε στην markup πoιο url είναι η προεπιλογή μας για όλα τα links της σελίδας μας! Έτσι μπορούμε να δούμε και να επεξεργαστούμε την στατική σελίδα που μόλις κατεβάσαμε, με όλα τα stylesheets και javascripts να παίζουν κανονικότατα, και από εκεί και πέρα να προσθέσουμε ότι θέλουμε χρησιμοποιώντας inline CSS ή Javascript (για test/development καταστάσεις μόνο 😉). Πολύ βολικό έτσι;
