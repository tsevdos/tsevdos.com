---
title: "8 λόγοι που μου την σπάει το Twitter"
date: "2009-04-22"
type: "post"
categories:
  - opinions
tags:
  - twitter
---

1. Πρώτος και καλύτερος τα ανούσια μηνύματα του (ή αλλιώς twits)! Ποιος σου είπε πως με ενδιαφέρει εάν πηγαίνεις σε club, στην παραλία με την γκόμενα ή τι φαί τρως αυτήν την στιγμή;
2. Η γραφή των σκέψεων σε 140 χαρακτήρες δεν είναι πρόκληση, αλλά περιορισμός! Τώρα γιατί αρέσει σε πολλούς αυτός ο χαζό-περιορισμός, ακόμα δεν έχω καταλάβει...
3. Οι συζητήσεις είναι άναρχες και είναι σχεδόν αδύνατο να βρεις κάτι συγκεκριμένο μετά από κάποιο χρονικό διάστημα.
4. Χρειάζεσαι δύο με τρία desktop προγράμματα (σε κάθε computer σου) για να χρησιμοποιήσεις/παρακολουθήσεις μια web υπηρεσία! Αν είναι ποτέ δυνατόν...
5. Επειδή είναι trendy το χρησιμοποιούν ένα σωρό άσχετοι για να πουλήσουν, διαφημίσουν και να προβληθούν. Ευχαριστώ δεν θα πάρω το spam σας σε μορφή "τιτιβίσματος".
6. Θεωρώ πως δεν υπάρχει ο όρος micro-blogging! Μάλλον τον εφηύρε το twitter για να χρησιμοποιήσουν την υπηρεσία του αυτοί που βαριούνται να γράψουν κανονικά posts!
7. Σου τρώει απίστευτο χρόνο στο να ανοίγεις κάποιον client (ή browser) και να παρακολουθείς την κατάσταση. Αλήθεια γιατί δεν αφιερώνεις όλον αυτόν τον χρόνο σου στη ανάγνωση κάποιων ολοκληρωμένων άρθρων ή tutorial;
8. Τα background που επιλέγουν οι περισσότεροι (πέρα των default) είναι απλά κιτς. Συνήθως ισχύει και η θεωρία πως όσο πιο φανταχτερό είναι, τόσο πιο cool twitter account έχω!

Ξέρω πως και μόνο με τον τίτλο του post θα ξεσπάσει πόλεμος, ωστόσο είμαι έτοιμος να υπερασπιστώ **όλες** τις παραπάνω απόψεις μου!
