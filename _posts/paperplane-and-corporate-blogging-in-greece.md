---
title: "Paperplane και Corporate blogging στην Ελλάδα"
date: "2008-06-06"
type: "post"
categories:
  - opinions
tags:
  - blogging
  - tips
---

Η [**Paperplane**](http://www.paperplane.gr/ "Paperplane company") (ή αλλιώς ο [Πάνος Κοντόπουλος](http://www.mentalblock.gr/ "mentalblock blog") και ο [Νίκος Δρανδάκης](http://www.nylon.gr/ "nylon blog")), δημοσίευσε ένα πολύ ενδιαφέρον [white paper](http://www.paperplane.gr/wp-content/plugins/download-monitor/download.php?id=1 "White paper on corporate blogging") με θέμα το blogging και πως μπορεί να βοηθήσει μία εταιρεία στην προώθηση των προϊόντων και υπηρεσιών της, στην επικοινωνία της με τους πελάτες της κτλ. Το κείμενο είναι είναι πολύ καλογραμμένο, ξεκάθαρο και εξηγεί με πολύ όμορφο και απλό τρόπο ότι πρέπει να γνωρίζει κάποιος για τα blogs, εταιρικά και μη, ενώ δεν κουράζει καθόλου τον αναγνώστη με τεχνικές λεπτομέρειες.

Πολύ μου αρέσει που κάποιοι στην Ελλάδα προσπαθούν να ξυπνήσουν τις παλιομοδίτικες και δυσκίνητες ελληνικές εταιρείες, οι οποίες ξοδεύουν εκατομμύρια ευρώ για τηλεοπτικές διαφημιστικές καμπάνιες των προϊόντων/υπηρεσιών τους (οι οποίες είναι και απαίσιες τις περισσότερες φορές), όταν όμως έρχεται η στιγμή να περάσουν την καμπάνια στο web τα ποσά των 5 και 6 χιλιάδων ευρώ τους φαίνονται αστρονομικά, και προτιμούν να βολευτούν με μέτριες δουλειές στημένες σε [Joomla](http://www.joomla.org/ "Joomla") και [Drupal](http://drupal.org/ "Drupal").

Προσωπικά δεν βλέπω διαφημίσεις στην τηλεόραση ούτε τις ακούω στο ραδιόφωνο (απλά αλλάζω σταθμούς), ενώ αντιθέτως παίρνω πολύ σοβαρά υπόψη κάποια κριτική προϊόντος ή υπηρεσίας που θα βρω σε κάποιο blog. Μακάρι κάποιοι από εμάς να καταφέρουμε να αλλάξουμε τα οπισθοδρομικά μυαλά των πολλών, για να δούμε και λίγη πρόοδο σε αυτήν την χώρα... Και πάλι ένα μεγάλο bravo στους ανθρώπους της [**Paperplane**](http://www.paperplane.gr/ "Paperplane company") για το [white paper](http://www.paperplane.gr/wp-content/plugins/download-monitor/download.php?id=1 "White paper on corporate blogging"), ενώ περιμένω πως και πως τα υπόλοιπα!!!
