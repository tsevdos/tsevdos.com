---
title: "Ο καζαμίας 2008 του web developer"
date: "2008-01-15"
type: "post"
categories:
  - opinions
tags:
  - apple
  - asp.net
  - browsers
  - css
  - design
  - explorer
  - firefox
  - framework
  - internet
  - iphone
  - ipod
  - microsoft
  - mvc
  - php
  - rails
  - ruby
  - web
---

Το ξέρω πως έχω να γράψω καιρό, ωστόσο μία η προσαρμογή στην καινούργια δουλειά, μία η  μετακόμιση σε νέο σπίτι (χωρίς internet access προς το παρόν!) καθώς και διάφορες άλλες υποχρεώσεις, άφησαν το blog μου λίγο πίσω! Μην ανησυχείτε όμως το παρακάτω post θα σας καλύψει πλήρως, μιας και θα σας ενημερώσει για το τι **θα** γίνει στο μέλλον, και πιο συγκεκριμένα μέσα στο 2008! Έχουμε και λέμε λοιπόν :

- Ο [Internet Explorer 8](http://internetexplorer8.net/ "Internet Explorer 8") και ο [Firefox 3](http://www.mozilla.com/en-US/firefox/3.0b1/releasenotes/ "Firefox 3") θα κονταροχτυπηθούν αλύπητα για μία ακόμη φορά για την πολυπόθητη θέση του default web browser στα συστήματα μας! Το περίεργο είναι πως ο [Internet Explorer 8](http://internetexplorer8.net/ "Internet Explorer 8") έχει αυτήν την φορά καλύτερη rendering μηχανή από τον [Firefox 3](http://www.mozilla.com/en-US/firefox/3.0b1/releasenotes/ "Firefox 3"), ο οποίος όμως παραμένει σταθερά η default λύση των web developers (σε όλες τις πλατφόρμες, συμπεριλαμβανομένου πλέον και του OS X).
- Ο [Safari](http://www.apple.com/safari/ "Safari 3") κερδίζει όλο και περισσότερους χρήστες! Με τις πωλήσεις της [Apple](http://www.apple.com/ "Apple") να πηγαίνουν από το καλό στο καλύτερο, καθώς και με τις φορητές εκδόσεις του [Safari browser](http://www.apple.com/safari/ "Safari") για [iPod touch](http://www.apple.com/ipodtouch/ "iPod touch"), [iPhone](http://www.apple.com/iphone/ "iPhone") (generaton 1 και 2 πλέον) καθώς και του νέου [ultra-portable laptop](http://blog.wired.com/gadgets/2007/12/apple-ultraport.html "Ultra-portable Apples") της, ο [Safari](http://www.apple.com/safari/ "Safari 3") έχει ήδη καταφέρει να κερδίσει ένα σεβαστό ποσοστό χρηστών όπου πλέον κανένας web developer δεν μπορεί να αγνοήσει!
- Μετά την [Microsoft](http://www.microsoft.com/ "Microsoft site") και την καινούργια [ASP.ΝΕΤ](http://www.asp.net/ "ASP.NET") η οποία και μεταπήδησε σε λογική [MVC](http://en.wikipedia.org/wiki/Model-view-controller "MVC"), η [Zend](http://www.zend.com/en/ "Zend site"), εταιρεία και δημιουργός της [PHP](http://www.php.net/ "PHP official site") λανσάρει και αυτή πλέον το επίσημο MVC PHP framework! Όλοι δείχνουν να ακολουθούν τον δρόμο που χάραξε η [Ruby](http://www.ruby-lang.org/en/ "Ruby language") και το [Rails](http://www.rubyonrails.org/ "Ruby on Rails") σε αυτόν τον τομέα!
- Οι πρώτες [CSS3](http://www.css3.info/ "CSS3") εντολές υποστηρίζονται ήδη από πολλούς mainstream browsers, και τα πρώτα tutorials και τεχνικές έχουν κάνει ήδη την εμφάνιση τους! Το web design αποκτά ακόμα περισσότερα όπλα στο οπλοστάσιο του!
- Το ελληνικό internet παραμένει άσχημο και στάσιμο, με τις ελληνικές εταιρείες να μην μπορούν ακόμα να καταλάβουν ούτε να εκμεταλλευτούν τις δυνατότητες του. Ευτυχώς υπάρχουν πάντα και οι ευχάριστες εξαιρέσεις!

Καλό 2008 και είμαι περίεργος να δω σε πόσα από τα παραπάνω θα πέσω μέσα&#8230;
