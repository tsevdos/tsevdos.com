---
title: "Πως να κάνετε το blog σας να ξεχωρίσει από την μάζα. (Μέρος πρώτο - Design και Theme)"
date: "2007-10-17"
type: post
guid: http://www.tsevdos.com/2007/10/17/how-to-make-your-blog-better-part-one-design-and-theme/
permalink: /2007/10/17/how-to-make-your-blog-better-part-one-design-and-theme/
categories:
  - articles
  - blogging tips
tags:
  - accessibility
  - blog
  - blogging
  - colors
  - design
  - theme
  - tips
  - typography
  - usability
  - web
---

Πολλοί φίλοι και γνωστοί με ρωτάνε να τους πω την άποψη μου για το design του blog τους, καθώς και συμβουλές για το πως μπορούν να το βελτιώσουν αισθητικά. Καταρχάς και πριν συνεχίσω με τις συμβουλές που τους δίνω, πρέπει να ξεκαθαρίσω πως αυτό που κάνει πραγματικά την διαφορά σε ένα blog, είναι το περιεχόμενο του, και τίποτα άλλο! Το design υπάρχει περίπτωση να μην το βλέπει και κανείς, όπως οι χρήστες που χρησιμοποιούν feed readers -λίγο ακραίο βέβαια το να μην το βλέπει κανείς, απλά θέλω πραγματικά να τονίσω πως το περιεχόμενο και η ποιότητα των post σας είναι αυτό που μετράει περισσότερο από όλα! Σαφέστατα όλα τα παρελκόμενα του blog, όπως το design για παράδειγμα, μπορούν να βοηθήσουν ένα ήδη καλό σε περιεχόμενο blog να πάει ακόμα καλύτερα, απλά ο γενικός κανόνας είναι ο εξής : **Content is the king!** Μετά από αυτήν την σημαντικότατη εισαγωγή για να αποφευχθούν οι παρεξηγήσεις, περνάμε λοιπόν και στο κυρίως θέμα του post.

Το πρώτο πράγμα που πρέπει να κάνει κάποιος είναι να επιλέξει το κατάλληλο theme για το blog του, το οποίο δυστυχώς δεν είναι εύκολη υπόθεση. Παρά την πληθώρα επιλογών που υπάρχει στο internet, ο blogger πρέπει να σκεφτεί καλά τι εκφράζει αυτόν αλλά και το blog του ως προς το ύφος, το θέμα του και την γλώσσα που θα χρησιμοποιήσει στο blog. Για παράδειγμα εάν το blog θα ασχοληθεί με κάποιο σοβαρό θέμα, θα πρέπει να πάμε σε πιο ουδέτερα χρώματα και συμβατικά σχέδια, ενώ εάν το στυλ γραφής και το θέμα είναι πιο ελεύθερο, μπορούμε να πάμε σε πιο artistic themes. Μόλις αποφασιστούν όλες αυτές οι πολύ σημαντικές λεπτομέρειες, μπορούμε να αρχίσουμε το ψάξιμο του κατάλληλου theme. Η συμβουλή μου πάντα σε αυτό το σημείο είναι απλή και σύντομη : Απλά διαλέξτε ένα όμορφο, απλό και ευκολο-προσάρμοστο (easy to cusomize) theme, και αποφύγετε εκείνα με τα πολλά γραφικά που &#8220;πνίγουν&#8221; το περιεχόμενο (εκτός και εάν έχετε σκοπό να δημιουργήσετε κάτι πολύ εξεζητημένο ή αρτίστικο). Αποφύγετε επίσης, και μην εντυπωσιάζεστε εύκολα με με τα fancy και trendy themes, τα οποία φορτώνουν το blog σας με πολλά γραφικά και χίλια-δυο άχρηστα πράγματα, που πολλές φορές δεν τα χρειάζεστε ή απλά δεν έχετε ιδέα τι κάνουν! Γενικότερα κοιτάξτε την ουσία και αγνοείστε τα υπόλοιπα!

Μιλώντας για ουσία, τα πράγματα που πρέπει να κοιτάξει κάποιος είναι τα εξής :

- να είναι web standard valid
- να αφήνει το περιεχόμενο να &#8220;αναπνέει&#8221;
- να είναι γρήγορο στο downloading (είναι αρκετά σημαντικό, ιδιαίτερα για τα blog που στοχεύουν το ελληνικό κοινό)
- να είναι ευανάγνωστο και να έχει όμορφο typography και ταιριαστές γραμματοσειρές
- να έχει σωστά επιλεγμένα χρώματα και συνδυασμούς (έχω στραβωθεί άπειρες φορές από απαίσιους συνδυασμούς χρωμάτων!)
- να είναι εύκολο στην χρήση (δεν χρειάζονται περίεργα navigation menus και επιλογές)
- να μην χρησιμοποιεί ήχους, flash και άλλα αντίστοιχα ενοχλητικά plug in
- να είναι καλογραμμένο (στον κώδικα εννοώ), τεσταρισμένο και εύκολο στο customize
- να δουλεύει σε όλους τους mainstream browsers, αναλύσεις και λειτουργικά συστήματα
- να είναι όσο πιο accessible γίνεται (σε screen readers, text browsers και κατ&#8217; επέκταση σε search engine bots κτλ.)

Από εκεί και πέρα οι πιο έμπειροι χρήστες που θα πειράξουν και περαιτέρω το design τους έτσι ώστε να το φέρουν ακόμα πιο πολύ στα μέτρα τους (το customization που λέγαμε), καλό θα είναι να προσέξουν να μείνει web standard valid και να μην το παρακάνουν με τα plug-ins, banners, κουμπάκια, κτλ. γιατί τις περισσότερες φορές όλα αυτά περισσότερο μπερδεύουν παρά βοηθάνε τους τελικούς χρήστες. Τέλος προσπαθήστε να κρατήσετε κάποια ομοιογένεια σε όλο το blog (δεν χρειάζεται να αλλάζουν πολλά χρώματα, navigation bars, κτλ. από σελίδα σε σελίδα χωρίς ιδιαίτερο λόγο). Αυτά τα λίγα για το design και το theme του blog σας. Όποιος έχει να προσθέσει κάτι ας αφήσει ένα comment.

Το συγκεκριμένο post είναι μέρος ενός μεγαλύτερου άρθρου το οποίο σκοπεύω να τελειώσω σε πολλά μέρη (προς το παρόν έχω σκεφτεί 3, αλλά μπορεί να βγουν και περισσότερα). Σε κάθε post θα αναλύω-περιγράφω και μια διαφορετική πτυχή ενός blog και θα προτείνω συμβουλές για το πως αυτή μπορεί να βελτιωθεί έτσι ώστε το blog σας να ξεχωρίσει από την μάζα!
