---
title: "iPad εφαρμογές και σκέψεις"
date: "2011-08-12"
type: "post"
categories:
  - freebies
  - opinions
tags:
  - apple
  - apps
  - ipad
  - ipad2
---

Εδώ και κάτι μέρες είμαι κάτοχος ενός [iPad 2](http://www.apple.com/ipad/ "iPad 2") και οφείλω να ομολογήσω πως το έχω ευχαριστηθεί και χρησιμοποιήσει περισσότερο από το [Macbook pro](http://www.apple.com/macbookpro/ "Macbook pro") μου! Μετά από κάτι μέρες λοιπόν αισθάνομαι πως επιτέλους το έφερα στα μέτρα μου και αποφάσισα να μοιραστώ την εμπειρία. Οι εφαρμογές που θα παρουσιάσω κάνουν για όλους και οι περισσότερες είναι δωρεάν. Έχουμε και λέμε λοιπόν:

- **[Terra browser](http://itunes.apple.com/us/app/terra-web-browser-tabs-full/id394704159?mt=8 "Terra Browser")**: Καλός ο Safari αλλά του λείπουν κάποια πραγματάκια που θα ήθελα, όπως tabs, bookmarks κτλ. Ο συγκεκριμένος browser είναι και αυτός webkit-based που σημαίνει πως δεν χάνεται τίποτα σε ποιότητα, αλλά ταυτόχρονα κερδίζετε και τα extra καλούδια που παρέχει.
- **Mail Client**: Και πάλι **δεν** χρησιμοποιώ το Apple Mail, γιατί και δεν μου αρέσει (σοβαρά μιλάω, το έχουν κάνει κάπως περίεργο) αλλά και επειδή βολεύομαι αρκετά με την πολύ καλή mobile version του Gmail. Αν κάποιος έχει να προτείνει κάτι ας αφήσει comment.
- **[MobileRSS](http://www.mobilerssapp.com/ "MobileRSS")**: Φανταστικός RSS client για το **Google Reader.** Αν τώρα δεν χρησιμοποιείτε το Google Reader για τα feeds σας δεν έχω να προτείνω κάτι άλλο.
- **[FlexPlayer](http://itunes.apple.com/us/app/flexplayer/id451024857?mt=8&ign-mpt=uo%3D2 "FlexPlayer")**: Ακόμα μια εφαρμογή τρίτων που τρώει μια εγγενής εφαρμογή της Apple, και για την ακρίβεια το Apple Videos. Ο συγκεκριμένος player παίζει αυτόματα **όλα τα video formats**, κάτι που δεν κάνει το Videos (θέλει μετατροπές και άλλα τέτοια). Κατά τα άλλα είναι ένας minimal player που απλά κάνει την δουλειά του. Το μόνο που δεν έχω δοκιμάσει ακόμα είναι αν παίζει υπότιτλους, αλλά δεν καίγομαι κι ολας. (Σημείωση: **δεν είναι streaming λύση**)
- **[iBooks](http://itunes.apple.com/us/app/ibooks/id364709193?mt=8 "iBooks")**: Επιτέλους και μια Apple εφαρμογή που χρησιμοποιώ, κυρίως για την ανάγνωση **PDF αρχείων**. Όσοι θέλουν μπορούν να δοκιμάσουν και το επίσης πολύ καλό και δωρεάν [PerfectReader](http://itunes.apple.com/us/app/perfectreader-pdf-reader-like/id419336553?mt=8 "PerfectReader") (το χρησιμοποιούσα μέχρι να ανακαλύψω πως διαβάζεις PDFs από το iBooks).
- **[Instapapaper](http://www.instapaper.com "Instapaper")** ή **[Read it Later](http://readitlaterlist.com/ "Read It Later")**: Προσωπικά χρησιμοποιώ το **Instapaper**, το οποίο δεν είναι δωρεάν αλλά έχει πολύ καλύτερη υποστήριξη σχεδόν από όλα τα υπόλοιπα iPad apps. Αν τώρα σας χαλάει πάρα πολύ η πληρωμή, το **Read it Later** είναι η καλύτερη εναλλακτική **δωρεάν** λύση.
- **[Twitter](http://twitter.com/#!/download/ipad "Twitter")**: Ο επίσημος client του [twitter](http://twitter.com/ "Twitter") είναι μια από τις πιο καλοσχεδιασμένες εφαρμογές που έχω δει. Απλά must!
- **[Friendly for Facebook](http://itunes.apple.com/us/app/friendly-for-facebook/id400169658?mt=8 "Friendly for Facebook")**: To Facebook δεν έχει προς το παρόν κάποιον επίσημο client, ωστόσο το Friendly κάνει μια χαρά την δουλειά του.
- **[Skype](http://www.skype.com/intl/en-us/get-skype/on-your-mobile/download/ipad-for-skype/?intcmp=cw1-iPad-Hero "Skype")**: Ακόμα μια εντυπωσιακή εφαρμογή που αξίζει να έχετε.
- **[IM+](http://www.shapeservices.com/en/products/details.php?product=im&platform=iphone "IM+")**: Η καλύτερη και πιο ολοκληρωμένη εφαρμογή για chat που βρήκα. Υποστηρίζει σχεδόν όλα τα δίκτυα, οπότε τα έχετε όλα σε 1.
- **[Dropbox](http://www.dropbox.com/ipad "Dropbox")**: Το Dropbox σας στο iPad.
- **[Flipboard](http://flipboard.com/ "Flipboard")**: Ακόμα μια πολύ εντυπωσιακή εφαρμογή που σίγουρα αξίζει να της ρίξετε μια ματιά. Το Flipboard θα δημιουργήσει το προσωπικό σας ψηφιακό περιοδικό από τις social media υπηρεσίες που χρησιμοποιείται και θα σας το παρουσιάσει με όμορφα εφέ.
- **[PlainText](http://www.hogbaysoftware.com/products/plaintext "PlainText")**: Η καλύτερη δωρεάν λύση που βρήκα για δημιουργία εγγράφων στο **cloud**. Γράφεις το κείμενο σου στην εφαρμογή και σου κρατάει τα πάντα μέσα σε ένα directory στο dropbox σου. Ιδανικά θα ήθελα έναν καλό **Goolge Docs client**, αλλά αυτοί που δοκίμασα (ακόμα και μερικοί ακριβοί) κάνουν edit με το web inerface του Google Docs το οποίο δεν με βολεύει. Αν κάποιος έχει να προτείνει κάτι, please share.
- Άλλες εφαρμογές που χρησιμοποιώ αλλά που είναι λίγο πιο “ειδικές” είναι το WordPress, TED (παρουσιάσεις), BBC news και FTP Client.

Αυτά τα λίγα από εμένα, όποιος θέλει να προσθέσει κάτι ή να μου προτείνει κάτι που χάνω, ας αφήσει σχόλιο. Καλές διακοπές σε όλους!
