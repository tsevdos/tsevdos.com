---
title: "Δωρεάν εργαλεία παρακολούθησης δημοτικότητας!"
date: "2008-10-16"
type: "post"
categories:
  - freebies
  - opinions
  - reviews
  - tools
tags:
  - free
  - links
  - monitoring
  - services
  - statistics
  - tools
---

Πολλοί είναι αυτοί που με ρωτάνε πως μπορούν να δουν τι pagerank έχει το site/blog τους, και γενικότερα την δημοτικότητα του, χωρίς ταυτόχρονα να μπλέξουν με πολλές τεχνικές λεπτομέρειες, στατιστικά και άλλες ανάλογες πληροφορίες, που τις περισσότερες φορές δεν καταλαβαίνουν κι ολας.

Καταρχάς να δηλώσω σε αυτό το σημείο, πως ο καλύτερος τρόπος για να έχετε μια πολύ καλή και σφαιρική άποψη του τι γίνεται στο site σας, καλό είναι να εγκαταστήσετε κάποιο σύστημα καταγραφής και ανάλυσης traffic. Τέτοια συστήματα υπάρχουν πολλά, από το δωρεάν [**Google Analytics**](http://http://www.google.com/analytics/ "Google Analytics site"), το [**Mint**](http://www.haveamint.com/ "Mint") και πολλά άλλα. Από εκεί και πέρα όσοι δεν ενδιαφέρονται για μια τόσο αναλυτική προσέγγιση, μπορούν να συνεχίσουν να διαβάζουν το post, το οποίο παρουσιάζει τις πιο γνωστές και γρήγορες λύσεις&#8230;

- [**Alexa**](http://www.alexa.com/ "Alexa") : Ίσως το πιο διάσημο εργαλείο αλλά και μέτρο σύγκρισης δημοτικότητας ενός site (μετά το Google pagerank φυσικά). Μπορείτε να συγκρίνετε μέχρι και 5 διαφορετικά domain σε επίπεδο traffic, page views, alexa rank κτλ. Εύκολο και γρήγορο εργαλείο σύγκρισης.
- [**Yahoo site explorer**](http://siteexplorer.search.yahoo.com/ "Yahoo Site Explorer") : Πολύ καλή λύση και μάλιστα από επώνυμη εταιρεία. Εάν έχετε ήδη έναν λογαριασμό Yahoo!, μπορείτε να χρησιμοποιήσετε αμέσως την υπηρεσία, ενώ εάν δηλώσετε και επίσημα το site σας (προσθέτοντας ένα meta tag στο head section), θα ενεργοποιήσετε και επιπλέον χαρακτηριστικά της!
- [**Quarkbase**](http://www.quarkbase.com/ "Quarkbase") : To Quarkbase είναι  η καλύτερη λύση του είδους και ξεπερνά ακόμα και τις επώνυμες παραπάνω λύσεις. Απλά δηλώνεται ένα domain και παίρνετε αμέσως μια γενική ιδέα για το που κινείτε το site σας.
- [**Feed Compare**](http://www.feedcompare.com/ "Feed Compare") : Υπηρεσία σύγκρισης feed! Επιλέξτε τα [Feedburner](http://www.feedburner.com/ "Feedburner") feed που θέλετε, και δείτε πως τα πάνε σε subscribers!
- [**Popuri.us**](http://popuri.us/ "Popuri.us") και [**socialmeter**](http://www.socialmeter.com/ "Socialmeter") : Δύο γρήγορες υπηρεσίες που κάνουν πάνω κάτω το ίδιο πράγμα. Επιτρέπουν με ένα click να δεις πόσα backlinks έχει το domain σου, ενώ το popuri.us δίνει και κάποιες επιπλέον πληροφορίες, όπως το pagerank του domain καθώς και κάποιες γενικές πληροφορίες για αυτό.
- [**Quantcast**](http://www.quantcast.com/ "Quantcast") : Το συγκεκριμένο site σας δίνει πολλές δημογραφικές πληροφορίες (όπως ηλικίες επισκεπτών, φύλο επισκεπτών, εθνικότητα κτλ.). Τώρα να σας πω την αλήθεια δεν ξέρω κατά πόσο αξιόπιστα είναι αυτά τα δεδομένα, ωστόσο όποιος ενδιαφέρεται ας του ρίξει μια ματιά&#8230;
- [**Compete**](http://compete.com/ "Compete") : Με αυτό το εργαλείο μπορείτε να συγκρίνετε το site/blog σας με άλλα! Απλά δηλώστε τα URLs και δείτε τα αποτελέσματα σε unique visitors αλλά και σε άλλα δεδομένα.
