---
title: "4 ελληνικά site που θα σας λύσουν τα χέρια!"
date: "2008-05-08"
type: "post"
categories:
  - news
  - opinions
tags:
  - greek
  - internet
  - sites
---

Με το συγκεκριμένο post, απλά θέλω να παρουσιάσω τέσσερα καινούργια ελληνικά site, τα οποία βρίσκω πολύ χρήσιμα και τα θεωρώ δουλειές που πραγματικά ξεχωρίζουν από την ελληνική μετριότητα. Έχουμε και λέμε λοιπόν:

- [**Jobsite**](http://www.jobsite.gr/ "Jobsite"): Σχεδιασμένο από τον αγαπητό [Πέτρο](http://www.petrosdimitriadis.com/ "Petros Dimitriadis site"), το site πολύ απλά δείχνει ότι σχεδιάστηκε από κάποιον που ξέρει τι κάνει! Στο εν λόγω site μπορείτε να βρείτε/ανεβάσετε αγγελίες εύρεσης εργασίας εύκολα, όμορφα και γρήγορα! Το αγαπημένο μου χαρακτηριστικό είναι η δυνατότητα να κάνεις subscribe στον RSS reader σου τις διαθέσιμες αγγελίες εύρεσης εργασίας. Πραγματικά πολύ βολικό, ιδιαίτερα για τους κάπως πιο έμπειρους χρήστες!
- [**Greek Estate**](http://greekestate.gr/ "Greek Estate"): Άλλη μία απλή, εύκολη και πολύ χρήσιμη υπηρεσία που πραγματικά έλειπε από τον ελληνικό χώρο. Πλέον, γρήγορα και χωρίς κόπο μπορούμε να αναζητήσουμε σπίτια προς πώληση ή ενοικίαση, μέσω μιας πολύ παραμετροποιήσημης μηχανής αναζήτησης (μπορείτε να δηλώσετε την κατηγορία ακινήτου, τιμή, τετραγωνικά, κτλ.)! Αγαπημένο μου χαρακτηριστικό είναι τα AJAX features της εν λόγω μηχανής - είμαστε και developers, τι να κάνουμε...
- [**Ploigos**](http://www.ploigos.gr/ "Ploigos"): Μια υπηρεσία που έψαχνα να βρω εδώ και καιρό! Βασίζεται στο API του [Google Maps](http://maps.google.com/ "Google Maps"), και εκτός από τον χάρτη, τους δρόμους και τις διαδρομές που μπορείτε να βρείτε για οποιαδήποτε περιοχή, το site σας προσφέρει και άλλες χίλιες δύο πληροφορίες ανάλογα με τα γούστα σας! Έτσι μπορείτε να επιλέξετε να βλέπετε πάνω στον χάρτη που υπάρχουν από δημόσιες υπηρεσίες και χώροι μέχρι bar και club! Οι επιλογές είναι πραγματικά άπειρες - bar/club, super market, τράπεζες, ATM, δημόσιες υπηρεσίες, ξενοδοχεία, συγκοινωνίες, για να αναφέρω τις πιο σημαντικές από αυτές - ενώ ο τρόπος αλληλεπίδρασης απλά πανεύκολος! Δοκιμάστε το οπωσδήποτε, σε κάτι θα σας φανεί χρήσιμο!
- [**Webmap**](http://www.webmap.gr/ "Webmap"): Άλλη μία υπηρεσία που βασίζεται στο API του [Google Maps](http://maps.google.com/ "Google Maps"), η οποία είναι λίγο πιο εξειδικευμένη αλλά σίγουρα θα διευκολύνει πολλούς ταξιδιώτες. Η εν λόγω υπηρεσία εμφανίζει στον χάρτη τα φτηνότερα βενζινάδικα της περιοχής σας, με τις τιμές να ενημερώνονται κάθε εβδομάδα από τα επίσημα στοιχεία του Υπουργείου Ανάπτυξης! Απλή και πολύ πρακτική υπηρεσία, ιδιαίτερα τώρα που η τιμή της βενζίνη βρίσκεται στα ύψη!

Χαρείτε τα και ελπίζω να δούμε και άλλα site ανάλογης ποιότητας σύντομα...
