---
title: "InterACT with Web Standards: A Holistic Approach To Web Design"
date: "2010-07-04"
type: "post"
categories:
  - books
tags:
  - book
  - design
  - development
  - standards
  - web
---

Μόλις τέλειωσα την ανάγνωση του παραπάνω [βιβλίου](http://interactwithwebstandards.com/ "InterACT with Web Standards: A holistic approach to web design"), και για να μην τα πολυλογώ πιστεύω πως είναι ένα βιβλίο που πρέπει να διαβαστεί από όλους όσους θέλουν να ασχοληθούν σοβαρά (ή ασχολούνται ήδη)  με την κατασκευή sites, οποιοδήποτε ρόλο και αν έχουν στην παραγωγή (από design και development μέχρι copywriting και management). Προσωπικά θα το συστήνω και σε πελάτες, μιας και πιστεύω πως με 34 δολάρια παραπάνω ([τόσο κάνει το βιβλίο](http://www.amazon.com/exec/obidos/ASIN/0321703529/aarronwalterc-20/ "buy InterACT with Web Standards: A holistic approach to web design from Amazon")), μπορείς να γλιτώσεις πάρα πολύ χρόνο που θα κατανάλωνες σε άσκοπες συζητήσεις και requests.

Το βιβλίο είναι από τα πιο καθαρό-γραμμένα βιβλία που έχω διαβάσει και απευθύνεται κυρίως σε αρχάριους του χώρου, ωστόσο όλο και κάτι θα μάθουν/βρουν ενδιαφέρον και οι πιο έμπειροι. Η δομή του βιβλίου ξεκινάει από τις απολύτως απαραίτητες γνώσεις όπως τι είναι το web και το internet, πως λειτουργούν  κτλ., για να περάσει στα πιο ενδιαφέροντα όπως Ιnformation Architecture, Content Analysis/Strategy και να καταλήξει στις σωστές τεχνικές markup/styling (HTML/CSS) και accessibility. Επίσης αγοράζοντας το παραπάνω βιβλίο ενισχύεται το ["Open Web Education Alliance"](http://www.w3.org/2009/02/owea-xg-charter.html "Open Web Education Alliance"), κάτι που χρειάζεται μιας και για κάποιο πολύ περίεργο λόγο η εκπαίδευση στις web τεχνολογίες πάντα βρίσκεται αρκετά βήματα πίσω από την πραγματικότητα/αγορά (διεθνές φαινόμενο - φανταστείτε πόσο πίσω είμαστε στην Ελλάδα).

Καλή ανάγνωση 😉
