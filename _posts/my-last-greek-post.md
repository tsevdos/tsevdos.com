---
title: "Το τελευταίο(;) ελληνικό post"
date: "2010-05-18"
type: "post"
categories:
  - tsevdos.com
---

Εδώ και αρκετό καιρό σκέφτομαι διάφορα πράγματα για το μέλλον αυτού του blog, και το σημαντικότερο από αυτά είναι σε τι γλώσσα θα συνεχίσει να υπάρχει. Δυστυχώς ή ευτυχώς (όπως το πάρει κανείς), πιστεύω πως το blog θα είχε περισσότερο νόημα εάν γραφόταν στα αγγλικά για 2 κυρίως λόγους:

- Οι περισσότεροι αναγνώστες που με διαβάζουν τακτικά, πιστεύω πως δεν θα έχουν κανένα απολύτως πρόβλημα να με ακολουθήσουν και στα αγγλικά.
- Ο δεύτερος και πιο σημαντικός λόγος είναι πως θα μπορούν να το διαβάζουν και φυσικά να αλληλεπιδρούν με αυτό web experts από όλη την γη (αγγλικά δεν μιλάνε μόνο οι Άγγλοι/Αμερικάνοι).

Έχω την αίσθηση πως με μια τέτοια κίνηση θα βγούμε όλοι κερδισμένοι, μιας και ο πήχης θα ανέβει αρκετά , αλλά και η κοινότητα λογικά θα μεγαλώσει. Τώρα για τους αναγνώστες που δεν έχουν όρεξη να διαβάζουν αγγλικά, δυστυχώς δεν θα μπορέσω να τους κάνω πολλά, πέρα [από το να τους παραπέμψω σε εργαλεία](http://translate.google.com/ "Google Translate") που θα κάνουν  την ζωή τους ευκολότερη...

Η ιδέα ως τώρα, τουλάχιστον όπως την έχω στο μυαλό μου, είναι να κρατήσω το ίδιο domain, να κρατήσω όλα τα ελληνικά posts σαν αρχείο - κοινός δεν αλλάζω τίποτα, όλα μένουν όπως είναι - και απλά ξεκινάω να γράφω από εδώ και πέρα στα αγγλικά. Αλήθεια τι γνώμη έχετε γι' αυτό; Μήπως να ξεκινήσω σε καινούργιο/καθαρό domain; Μήπως ξεχνάω/δεν ξέρω κάτι που έχει να κάνει με την SEO μεριά του θέματος;

Περιμένω σχόλια για το πως να κινηθώ, και εάν φυσικά έχει νόημα ή παραπάνω σκέψη...
