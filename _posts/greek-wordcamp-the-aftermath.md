---
title: "Ελληνικό Wordcamp και εντυπώσεις"
date: "2010-02-02"
type: "post"
categories:
  - opinions
  - wordpress
---

Έχουν περάσει ήδη τρεις μέρες από το event και μάλλον θα είμαι ο τελευταίος που γράφει για αυτό, ωστόσο πιστεύω πως θα με συγχωρέσετε μιας και δεν ήθελα να χάσω χρόνο στην Θεσσαλονίκη γράφοντας posts (μην το παρακάνουμε κι όλας). Με δυο λόγια θεωρώ το πρώτο ελληνικό [**Wordcamp**](http://wordcamp.gr/ "Greek Wordcamp") πετυχημένο και σίγουρα άξιζε να αφιερώσεις κάποιες ώρες από το Σάββατο σου για να το παρακολουθήσεις! Η οργάνωση ήταν άψογη (kudos στον [Βασίλη](http://creativeg.gr/ "Βασίλης Κανονίδης") και τα υπόλοιπα παιδιά) ενώ τελικά ο χώρος αποδείχθηκε μάλλον μικρός για το event, πράγμα που σημαίνει πως υπάρχει κόσμος που γουστάρει και θέλει να παρακολουθεί τέτοια events!

Οι παρουσιάσεις ήταν όλες αξιόλογες, άσχετα με το αν κάποιες ήταν πιο συγκαταβατικές και άλλες πιο controversial ή προχωρημένες. Προσωπικά μου άρεσαν περισσότερο οι δεύτερες, όχι ότι απόλαυσα λιγότερο τις πρώτες, απλά νομίζω πως είμαι σε ένα πολύ καλό επίπεδο γνώσης του WordPress, οπότε καλό είναι να ακούμε και πράγματα πέρα από αυτό.

Σε αυτό ακριβώς το σημείο μερικοί ελληνάρες χάλασαν (ελάχιστα ευτυχώς) την ατμόσφαιρα, με την αγενέστατη συμπεριφορά τους, κυρίως προς τους ομιλητές, αλλά και σε όλους εμάς, μιας και ήθελαν να ακούνε μόνο WordPressικά πράγματα! Τι και αν ο [Γιάννης](http://el.porcupine.gr/ "Porcupine Colors") προσπαθούσε να εξηγήσει το templating system του [Expression Engine](http://expressionengine.com/ "Expression Engine") που ναι, είναι καλύτερο από αυτό του WordPress (τουλάχιστον αυτήν την στιγμή) ή τα πραγματικά custom fields που προσφέρει (και όχι τα WordPress custom fields που είναι super basic), εκείνοι απλά δεν ήθελαν να ακούσουν τίποτα άλλο... Ακόμα χειρότερη επίθεση δέχθηκε ο εκπρόσωπος της Microsoft, Γιώργος Κανελλόπουλος - εάν δεν κάνω λάθος το όνομα του - του οποίου η παρουσίαση για το **cloud computing**, το οποίο είναι απλά το μέλλον, ήταν ίσως η καλύτερη παρουσίαση του event! Είναι trendy να κράζουμε την Microsoft βλέπεται, ειδικά όλοι αυτοί που έχουν τα σπασμένα XP και 7 στα computer τους...

Πολλοί έγραψαν πως τα παραπάνω γεγονότα δεν επηρέασαν το event, και θα συμφωνήσω εν μέρει, ωστόσο προσωπικά ήθελα στις συγκεκριμένες 2 παρουσιάσεις να κάνω κι άλλες ερωτήσεις, γενικότερα κι άλλη συζήτηση για τα θέματα, αλλά δυστυχώς ο χρόνος αναλώθηκε στις βλακείες κάποιων κλειστόμυαλων που δεν ήθελαν να ακούσουν για ακόμα ένα CMS ή το μέλλον των web εφαρμογών! Ήθελα να ρωτήσω τον Γιάννη [πως παίζουν τα custom fields στο ΕΕ](http://expressionengine.com/docs/cp/admin/weblog_administration/custom_fields_edit.html "Expression Engine Custom Fields"), τι είδους μπορεί να είναι, πως λειτουργεί το component-based templating system του (πολύ ανώτερο του ιεραρχικού WordPress templating system που καταντάς να κάνεις copy-paste τα ίδια και τα ίδια σε κάποια template files), όπως ήθελα να κάνω και άλλες ερωτήσεις στον κ.Κανελλόπουλο, περί cloud computing, πως το [Azzure](http://www.microsoft.com/windowsazure/ "Windows Azzure") μετατρέπει τον αποθηκευτικό χώρο σε εγγενή database (με λίγα λόγια πετάς ένα αρχείο στο cloud και είναι σαν να το έχεις περάσει σε DB!), με τι γλώσσα το αναζητάς, και πάρα πολλές άλλες, αλλά κάποιοι προτίμησαν να κάνουν φασαρία από το ακούσουν όλα αυτά...

Με εξαίρεση πάντως τα παραπάνω γεγονότα, το event στέφθηκε με απόλυτη επιτυχία, γνώρισα από κοντά πολύ [κόσμο](http://theportraitofageek.com/blog/ "The portait of a geek") [που ήξερα](http://twitter.com/Basilakis "Basilakis") [μόνο διαδικτυακά](http://socialwhale.com/ "Social Whale") και πέρασα ένα όμορφο και geeky Σάββατο. Και πάλι πολλά συγχαρητήρια στους διοργανωτές και τα λέμε στο επόμενο event, στο οποίο προτείνω να μπει ο εξής κανονισμός: όποιος δεν μιλάει αποκλειστικά και μόνο για WordPress, να του κόβουμε το κεφάλι για παραδειγματισμό.

Τέλος μιας και τελευταίος έχω καταφέρει να φτιάξω μία λίστα με όλα τα posts που δημοσιεύθηκαν σχετικά με το Wordcamp (για να μην κουράζεστε).

- Από το επίσημο blog: [Η επόμενη μέρα #1](http://wordcamp.gr/%CE%B7-%CE%B5%CF%80%CF%8C%CE%BC%CE%B5%CE%BD%CE%B7-%CE%BC%CE%AD%CF%81%CE%B1/ "Η επόμενη μέρα #1")
- Από τον Γιάννη, που ευτυχώς θα μπορέσω κάποια στιγμή (μιας και τον γνωρίζω προσωπικά) να μάθω τις απαντήσεις στις ερωτήσεις που δεν πρόλαβα να κάνω: [WordCamp - Εντυπώσεις και η παρουσίαση μου](http://el.porcupine.gr/web-design/comments/wordcamp-the-aftermath/ "Porcupine Colors - WordCamp - Εντυπώσεις και η παρουσίαση μου")
- Από τον Γεράσιμο, που έπαιξε safe κάνοντας μία από τις καλύτερες παρουσιάσεις: [10 Wordcamp Greece](http://theportraitofageek.com/blog/?p=796 "1o Wordcamp Greece")
- Το [Aftermath του Βασίλη Μαστοροστέργιου](http://www.gnomon-design.gr/blog/wordcamp-greece-the-aftermath/ "Wordcamp Greece – The Aftermath"), τον οποίο δεν γνωρίζω, αλλά τα έγραψε τέλεια!
- [My 2 Bits about WordCampGRE](http://weirdal.thecompany.gr/geekstuff/my-2-bits-about-wordcampgre/ "My 2 Bits about WordCampGRE"). Μην σας μπερδεύει ο τίτλος, στα ελληνικά είναι το post
- [Wordcamp Θεσσαλονίκη](http://argos.wordpress.com/2010/02/01/wordcampgre/ "Wordcamp Θεσσαλονίκη")
- Και το [μίνι Aftermath του Δημήτρη Δημητριάδη](http://www.insideabox.gr/wordcamp-greece/ "WordCamp Greece – miniaftermath"), ο οποίος παρουσίασε και ένα φανταστικό quick round
