---
title: "Google Wave, μια πρώτη ματιά"
date: "2009-06-09"
type: "post"
categories:
  - news
  - opinions
tags:
  - applications
  - google
  - internet
  - news
  - platform
  - services
  - wave
  - web
---

Μετά από περίπου 10 μέρες (περίπου), κατάφερα επιτέλους να τελειώσω την παρουσίαση του [**Google Wave**](http://wave.google.com/ "Google Wave") και να βγάλω και εγώ τα δικά μου συμπεράσματα. Για να μην σας κρατάω σε αγωνία λοιπόν, πιστεύω πως το [**Wave**](http://wave.google.com/ "Google Wave") είναι η καλύτερη web platform που έχω δει μέχρι στιγμής - μιας και με τίποτα δεν μπορείς να το χαρακτηρίσεις ως ένα ακόμη καταπληκτικό web application - και πιστεύω πως θα αλλάξει τον τρόπο που επικοινωνούμε, όχι μόνο με άλλους συναδέλφους, φίλους και γενικότερα e-συμπολίτες μας, αλλά και με όλες τις web εφαρμογές που χρησιμοποιούμε αυτήν την στιγμή.

Ακούγεται λίγο υπερβολικό, και μάλιστα είμουν ο πρώτος που είχα σοβαρές επιφυλάξεις για το συγκεκριμένο project, μιας και ατάκες του στυλ "ξανα-ανακαλύπτουμε το e-mail, το IM (instant messaging), το web collaboration" κτλ. είναι κάπως δύσπιστες από μόνες τους. Οι τύποι όχι μόνο πραγματοποιησαν αυτά που υποσχέθηκαν, δηλαδή ξανα-εφεύραν το e-mail, το ΙΜ, το web-based collaboration και πολλά άλλα, αλλά πήγαν και πολλά βήματα παραπέρα, έτσι ώστε να μπορείς μέσα από ένα και μοναδικό web interface, να χρησιμοποιείς **όλες** τις web εφαρμογές σου (blogging, micro-blogging, social-media, photo-sharing κτλ.) καθώς και να κάνεις extend το Wave έτσι ώστε να σου παρέχει ακριβώς αυτό που θέλεις! Θα μπορούσα να το χαρακτηρίσω και ως **Web OS**, με την ένοια πως μπορείς να τρέξεις όλες τις άλλες web εφαρμογές μέσα από αυτό, να γράψεις custom web εφαρμογές γι αυτό, κτλ. Όπως καταλάβατε είμαι πολύ ενθουσιασμένος με την ιδέα και περιμένω πως και πως να ξεκινήσει και επίσημα.

Η τελευταία φορά που είχα ενθουσιαστεί τόσο με web τεχνολογία ήταν το [RSS](<http://en.wikipedia.org/wiki/RSS_(file_format)> "RSS in Wiki"), ωστόσο είμαι βέβαιος πως το Google Wave θα θέσει νέα standards και θα αλλάξει ακόμα πιο δραστικά τον τρόπο με τον οποίο χρησιμοποιούμε το web.
