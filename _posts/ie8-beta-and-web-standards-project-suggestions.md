---
title: "IE 8 beta και οι προτάσεις του Web Standards Project"
date: "2008-02-25"
type: "post"
categories:
  - browsers
  - news
  - opinions
tags:
  - browsers
  - design
  - development
  - ie
  - microsoft
  - project
  - standards
  - web
---

Η [**πρώτη κλειστή beta του Internet Explorer 8**](http://techtoday.110mb.com/2008/02/23/internet-explorer-8-beta-1-available-on-connect/ "IE 8 beta") έκανε την εμφάνιση της και όπως όλα δείχνουν ο νέος browser θα είναι σύντομα κοντά μας. Η [Microsoft](http://www.microsoft.com/ "Microsoft site") φαίνεται να έμαθε το μάθημα της και δεν ρισκάρει να καθυστερήσει πλέον τις νέες εκδόσεις του browser της (όπως είχε κάνει με τον IE7 ο οποίος κυκλοφόρησε μετά από 6-7 χρόνια από τον 6!!!). Κατά τα άλλα, [οι προτάσεις του Web Standards Project πάνω στο θέμα](http://www.webstandards.org/2008/02/24/wasp-round-table-ie8s-default-version-targeting-behavior/ "Web Standrds Project suggestions") είναι αρκετά ενδιαφέρουσες, ωστόσο συμφωνώ προς το παρόν με τις 2 τελευταίες:

- Προτείνουν στην [Microsoft](http://www.microsoft.com/ "Microsoft site") να δημιουργήσει ένα patch για τον [IIS](http://www.microsoft.com/windowsserver2003/iis/ "IIS server site") με το οποίο τα site που φιλοξενούνται στον εν λόγω server να κάνουν “targeting” στην ΙΕ7 rendering engine (έτσι ώστε να μην “χαλάσουν” χρησιμοποιώντας την rendering engine του ΙΕ8)
- Προτείνουν στην [Microsoft](http://www.microsoft.com/ "Microsoft site") να διαθέσει τον IE8 beta με default rendering μηχανή την ολοκαίνουργια rendering engine (αυτή του IE8 δηλαδή) έτσι ώστε να τεστάρουν πόσα site τελικά θα “χαλάσουν”
- Να κάνουν τον IE8 standalone browser, ο οποίος να μπορεί να γίνει install χωρίς να χρειαστεί κάποιος να πετάξει/αντικαταστήσει τον IE7

Φυσικά όλα τα παραπάνω είναι απλά οι προτάσεις του [**Web Standards Project**](http://www.webstandards.org/ "Web Standrds Project site") και μένει να δούμε πόσες από αυτές θα ικανοποιήσει τελικά η Microsoft. Εγώ [έχω ήδη εκφράσει τις απόψεις μου πάνω στο θέμα](http://www.tsevdos.com/2008/01/29/internet-explorer-8-and-version-targeting-microsofts-big-mistake/ "Tsevdos opinion on version targeting") και συμφωνώ πλήρως με τον [Roger Johansson](http://www.456bereastreet.com/ "Roger Johansson's blog") ο οποίος υποστηρίζει πως εάν έπρεπε να υπήρχε το version targeting, [θα έπρεπε να δουλεύει ανάποδα](http://www.456bereastreet.com/archive/200802/doctype_switching_for_ie_8/ "How version targeting must be used"), δηλαδή η default rendering engine να ήταν η καινούργια (IE8) και εάν κάποιος ήθελε το site του να εμφανίζεται και να συμπεριφέρεται όπως γινόταν με αυτή του IE7 τότε να χρησιμοποιούσε το version targeting για να το κάνει…
