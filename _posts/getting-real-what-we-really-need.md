---
title: "Getting Real: αυτό που χρειαζόμαστε"
date: "2010-03-03"
type: "post"
categories:
  - reviews
tags:
  - administration
  - book
  - business
---

Μόλις τέλειωσα την ανάγνωση του βιβλίου "[**Getting Real**](http://gettingreal.37signals.com/ "Getting Real book")" της [37 signals](http://37signals.com/ "37 Signals") ([μπορείτε να το διαβάσετε και on-line δωρεάν](http://gettingreal.37signals.com/toc.php "Read Getting real book online")), και απλά έχω να δηλώσω πως είναι το καλύτερο business βιβλίο που έχω διαβάσει! Το βιβλίο είναι απλά γραμμένο, με straight-to-the-point θέματα και πάνω απ' όλα με πραγματικά (real-life) παραδείγματα και συμβουλές, όχι θεωρητικές αηδίες και 5ετή marketing στρατηγικές που δεν γίνονται πράξη ποτέ. Το βιβλίο, όπως είναι λογικό, δίνει περισσότερη έμφαση σε **web εφαρμογές και υπηρεσίες** ωστόσο οι συμβουλές του μπορούν να αξιοποιηθούν από όσους προσφέρουν γενικότερα υπηρεσίες ή προϊόντα. Ένας ακόμα λόγος που με εντυπωσίασε το συγκεκριμένο βιβλίο, είναι πως ασχολείται κυρίως με μικρές ομάδες/εταιρείες οι οποίες έχουν περιορισμένο ανθρώπινο δυναμικό και γενικότερα resources, κάτι που είναι ρεαλιστικό αλλά και που ταιριάζει γάντι στις ελληνικές εταιρείες (λέμε τώρα).

Δεν έχω διαβάσει, ούτε και θέλω να διαβάσω, ανούσια business administration βιβλία γιατί πολύ απλά πιστεύω πως η συγκεκριμένη "επιστήμη είναι τελείως κομπογιαννίτικη, ωστόσο το συγκεκριμένο βιβλίο κατακρίνει όλες αυτές τις παλιομοδίτικες ιδέες, τεχνικές και θεωρίες, και προσπαθεί να εξηγήσει με απλά λόγια και σε όλους τι πάει να πει να **γίνεσαι πραγματικός**.

Πλέον περιμένω με ανυπομονησία και το δεύτερο βιβλίο τους, το [REWORK](http://37signals.com/rework/ "REWORK book"), το οποίο πρέπει να έχει ανάλογο θέμα, ωστόσο και μόνο τα promotional videaκια του με έχουν ήδη πείσει (δείτε τα οπωσδήποτε). Όσοι λοιπόν ασχολείστε με business administration ή πολύ απλά θέλετε να μάθετε και 10 πιο πρακτικά και όχι θεωρητικά πραγματάκια πάνω στο θέμα, το συστήνω ανεπιφύλακτα.
