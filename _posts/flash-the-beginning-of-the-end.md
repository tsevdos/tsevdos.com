---
title: "Flash: Η αρχή του τέλους..."
date: "2010-02-17"
type: "post"
categories:
  - opinions
  - plug-ins
tags:
  - browsers
  - flash
  - html5
  - plugins
  - web standards
---

Το [Flash](http://www.adobe.com/products/flashplayer/ "Adobe Flash player") είναι, και μάλιστα με διαφορά, **το πιο διάσημο browser plug in** που υπάρχει αυτήν την στιγμή. Είναι εγκατεστημένο σχεδόν σε όλους τους browsers και πολλά sites οφείλουν αποκλειστικά και μόνο την λειτουργία τους σε αυτό ([Youtube](http://www.youtube.com/ "YouTube"), [Vimeo](http://vimeo.com/ "vimeo") και πολλά άλλα). Το κακό με το Flash είναι αυτό που γράφω και τονίζω στην πρώτη σειρά του post, είναι ένα **plug in**, μια εμπορική τεχνολογία, και όχι κάποιο ανοιχτό **web standard**. Είναι μια τεχνολογία της Adobe, που αν και την προσφέρει δωρεάν (όχι το development περιβάλλον του), κανείς δεν μπορεί να κάνει κάτι εάν η Adobe αποφασίσει κάποια στιγμή να το κοστολογήσει, να σταματήσει την υποστήριξη του ή οτιδήποτε παρόμοιο (δεν πρόκειται να κάνει κάτι τέτοιο, ωστόσο ποτέ δεν ξέρεις).

Το Flash ξεκίνησε σαν την καλύτερη λύση για animation στο web, όταν η μόνη εναλλακτική ήταν τα απαίσια gif γραφικά, για να συνεχίσει με τα άνευ λόγου ύπαρξης και σημασίας web intros και animated menus (όπου στην Ελλάδα πουλάνε ακόμα). Τα τελευταία χρόνια στο web, ο μοναδικός λόγος που είχα εγκατεστημένο το Flash plug in στους browsers μου ήταν το Flash video, το οποίο έκανε φανταστική δουλειά σε σχέση με άλλες τεχνολογίες (QuickTime κτλ.). Οι εποχές αλλάζουν όμως, και δυστυχώς το Flash δεν κατάφερε να εξελιχθεί με αυτές. Σίγουρα έκανε αρκετά βήματα σε θέματα όπως accessibility, ωστόσο δεν κατάφερε να δημιουργήσει κάποια άλλη ανάγκη όπως έκανε με το video. Με αυτά και αυτά έχουμε σχεδόν έτοιμη την HTML5 (από προδιαγραφές τουλάχιστον, μένει η υλοποίηση της στους browsers), η οποία προσφέρει εγγενή υποστήριξη video, κάτι που κατά την άποψη μου θα σημάνει και την αρχή του τέλους για το Flash. Σίγουρα αυτή η μάχη δεν θα χαθεί σε μία μέρα, ωστόσο μόλις λυθεί λίγο το θέμα των video codecs στην HTML5 (είναι μια άλλη μεγάλη ιστορία που ίσως αναλύσω σε κάποιο άλλο post), θα είναι απλά θέμα χρόνου. Προσωπικά ήδη βλέπω τα video στο [Youtube](http://www.youtube.com/ "YouTube") χρησιμοποιώντας HTML5 (με άλλα λόγια δεν χρειάζομαι τον Flash player!), και όχι δεν παίζω παιχνιδάκια τύπου FarmVille, άρα όσο περνάει ο καιρός τόσο λιγότερο θα χρησιμοποιώ το Flash plug in. Και σαν να μην έφταναν όλα αυτά, η Apple αποφασίζει να διαθέσει τόσο το iPhone/iPod Touch όσο και το επερχόμενο iPad **χωρίς τον Flash player**, κάτι που κάνει ακόμα πιο δύσκολα τα πράγματα για την Adobe.

Εκεί που θέλω να καταλήξω είναι πως στο web ότι δεν είναι ανοιχτό και παύει να καινοτομεί, αργά ή γρήγορα πεθαίνει... Είναι η φύση του! Είμαι περίεργος να δω τι κινήσεις θα κάνει η Adobe για να σώσει την κατάσταση, ωστόσο εάν δεν ανοίξει την τεχνολογία δεν βλέπω να καταφέρνει και πολλά. Βασικά, και να την ανοίξει πλέον, το βρίσκω πολύ δύσκολο να γυρίσει την κατάσταση, ωστόσο όλο και κάποιος περίεργος hacker μπορεί να κάτσει και να δημιουργήσει μια καινούργια Flash-based ανάγκη (λέμε τώρα)...
