---
title: "Blogging και στατιστικά : Πώς να τα εκμεταλλευθείτε"
date: "2008-01-24"
type: "post"
categories:
  - articles
  - blogging tips
tags:
  - analytics
  - blogging
  - feed
  - feedburner
  - google
  - SEO
  - statistics
  - tips
---

Πολλοί bloggers έχουν αλλεργία με τα στατιστικά (εγώ πάλι είμαι λίγο statistics junky), ωστόσο καλό θα είναι να τους ρίχνουμε και καμιά ματιά που και που, μιας και μπορούν να μας βοηθήσουν να πάρουμε καλύτερες και σωστότερες αποφάσεις για το blog μας. Οι δύο πιο διάσημες υπηρεσίες οι οποίες μπορούν να χρησιμοποιηθούν σε οποιοδήποτε site ή blog γι αυτόν τον λόγο, παρέχονται δωρεάν από την [Google](http://www.google.com/ "Google site") και δεν είναι άλλες από το [**Google Analytics**](http://www.google.com/analytics/ "Google Analytics") και το [**FeedBurner**](http://www.feedburner.com/ "FeedBurner site") (το οποίο και αγόρασε σχετικά πρόσφατα). Αφού λοιπόν τα πάντα παρέχονται δωρεάν, την στιγμή μάλιστα που άλλες εταιρείες χρεώνουν αρκετά δολάρια για τις ίδιες υπηρεσίες, γιατί να μην τις χρησιμοποιήσει κάποιος;

Από τις δύο παραπάνω must υπηρεσίες στατιστικών θα ξεκινήσω με το [**Google Analytics**](http://www.google.com/analytics/ "Google Analytics"), το οποίο θα είναι η πιο κοινότυπη λύση για τους περισσότερους. Το [**Google Analytics**](http://www.google.com/analytics/ "Google Analytics") δημιουργεί στατιστικά στοιχεία για διάφορα χαρακτηριστικά που έχει κάθε blog/site, όπως επισκέπτες (visitors), περιεχόμενο (content), traffic και traffic sources, τεχνολογικά στατιστικά και πολλά άλλα! Αφού λοιπόν ενεργοποιήσουμε έναν (δωρεάν) [**Google Analytics**](http://www.google.com/analytics/ "Google Analytics") λογαριασμό το μόνο που έχουμε να κάνουμε είναι να δηλώσουμε τα URLs των blog/site μας, και να περάσουμε ένα [**javascript**](http://en.wikipedia.org/wiki/JavaScript "Javascript in Wiki") κώδικα που μας παρέχει το [**Analytics**](http://www.google.com/analytics/ "Google Analytics") στο καθένα από αυτά. Αυτό είναι όλο το installation που πρέπει να γίνει, από εκεί και πέρα απλά περιμένουμε να δημιουργηθούν τα πρώτα στατιστικά μας! Τα στατιστικά στοιχεία που συλλέγει και αναλύει το [**Analytics**](http://www.google.com/analytics/ "Google Analytics") για εμάς είναι αυτά που αναφέρω παραπάνω, καθώς και πολλά άλλα πιο εξειδικευμένα, τα οποία και θα αποφύγω να αναφέρω και να αναλύσω, μιας και παρά-είναι εξειδικευμένα. Οι τέσσερις μεγάλες κατηγορίες στατιστικών που πρέπει να προσέχει κάποιος, είναι οι επισκέπτες (visitors), το περιεχόμενο (content), το traffic και τα traffic sources, καθώς φυσικά και κάποια άλλα στατιστικά στοιχεία πιο τεχνολογικού ενδιαφέροντος&#8230; Παρακάτω αναλύω ποιες είναι οι πιο σημαντικές πληροφορίες από την κάθε κατηγορία και πως μπορούμε να βελτιώσουμε το blog μας &#8220;διαβάζοντας&#8221; τα στατιστικά της κάθε μιας!

Ας ξεκινήσουμε λοιπόν από τους επισκέπτες (visitors) του blog μας, μια σχετικά εύκολη και κατανοητή κατηγορία στατιστικών που μπορούμε να αντλήσουμε πολλές πληροφορίες για το blog μας. Σε αυτήν την κατηγορία στατιστικών μπορούμε :

- Να δούμε πόσοι είναι οι επισκέπτες μας
- Να δούμε που βρίσκονται γεωγραφικά
- Να μετρήσουμε πόσα [pageviews](http://en.wikipedia.org/wiki/Page_view "What is Pageviews in Wiki") έχει το blog μας
- Να δούμε πόσοι από τους χρήστες είναι καινούργιοι και πόσοι παλιοί χρήστες του blog μας
- Να δούμε τι γλώσσα έχει ο browser που χρησιμοποιούν

Εξετάζοντας τα παραπάνω μπορούμε να πάρουμε καλύτερες αποφάσεις σε θέματα όπως :

- Να προσπαθήσουμε να δημιουργήσουμε περιεχόμενο για κάποια συγκεκριμένη γεωγραφική περιοχή που βλέπουμε πως έχει έντονη κινητικότητα
- Να εξετάσουμε εάν κερδίζουμε νέους χρήστες ή αν χάνουμε παλιούς και να προσπαθήσουμε να εντοπίσουμε τον λόγο για τον οποίο γίνεται κάτι τέτοιο
- Να αποφασίσουμε εάν θα γράφουμε και σε κάποια άλλη γλώσσα (πχ. αγγλικά)

Tα στατιστικά τα οποία έχουν σχέση με το περιεχόμενο (content) του blog μας είναι εξίσου σημαντικά και οι πληροφορίες που μας δίνουν μπορούν να μας βοηθήσουν στο να καταλάβουμε καλύτερα που πρέπει να εστιάσει το blog μας από την μεριά του περιεχομένου μας. Τα πιο σημαντικά στατιστικά στην συγκεκριμένη κατηγορία είναι :

- Ποιο είναι το περιεχόμενο με τα περισσότερα [pageviews](http://en.wikipedia.org/wiki/Page_view "What is Pageviews in Wiki")
- Τι προτιμούν να διαβάζουν οι χρήστες μας
- Ποιες είναι οι [top landing](http://en.wikipedia.org/wiki/Landing_pages "What is Top Landing in Web") και ποιες οι top **exit pages** (αυτές οι οποίες αποχωρούν οι χρήστες μας) του blog μας

Εξετάζοντας τα παραπάνω μπορούμε να πάρουμε καλύτερες αποφάσεις σε θέματα όπως :

- Τι θέματα να συνεχίζουμε να γράφουμε και τι όχι (ανάλογα και με το θέμα του blog μας φυσικά)
- Τι περιεχόμενο να προωθήσουμε ακόμα πιο πολύ (σε άλλα sites ή και στο δικό μας με ακόμα πιο σωστό [SEO](http://en.wikipedia.org/wiki/Search_engine_optimization "What is SEO in Wiki"))
- Αποφάσεις που έχουν να κάνουν με το navigation και το design του blog μας, όπως πχ. να προωθούμε σε post, post ανάλογης θεματολογίας, να χρησιμοποιούμε ή όχι read more links κτλ.

Τα στατιστικά τα οποία έχουν σχέση με το traffic, και γενικότερα με τα traffic sources του blog μας, είναι ίσως και τα πιο σημαντικά μιας και μας παραπέμπουν σε πληροφορίες για την διαδρομή που ακολούθησε ο χρήστης στο blog μας. Μερικά χρήσιμα στατιστικά που μπορούμε εύκολα να αναλύσουμε είναι :

- Πόσοι χρήστες μπήκαν κατευθείαν στο site μας (χωρίς να πατήσουν κάποιο link δηλαδή)
- Από ποιο blog/site ο χρήστης κατέληξε στο δικό μας (πατώντας κάποιο link)
- Πως κινήθηκε ο χρήστης στο blog μας
- Ποιες λέξεις χρησιμοποιούν οι χρήστες μας στις μηχανές αναζήτησης για να ανακαλύψουν το blog μας
- Πόση ώρα ξοδεύουν οι χρήστες στο blog μας
- Σε ποιο site αποχώρισε ο χρήστης φεύγοντας από το δικό μας

Μελετώντας τα παραπάνω στοιχεία μπορούμε να να πάρουμε καλύτερες αποφάσεις σε θέματα όπως :

- Σε ποια άλλα blog ή site να διαφημιστούμε, και με ποια να ανταλλάξουμε links ([link exchange](http://en.wikipedia.org/wiki/Link_exchange "What is link exchange"))
- Να οργανώσουμε καλύτερα την [SEO](http://en.wikipedia.org/wiki/Search_engine_optimization "What is SEO in Wiki") καμπάνια μας
- Να δούμε ποια keywords χρησιμοποιούν στις αναζητήσεις τους οι χρήστες μας, και να προσπαθήσουμε να εστιάσουμε σε αυτά με ανάλογα posts

Τέλος τα στατιστικά τεχνολογικού ενδιαφέροντος μας παρουσιάζουν στοιχεία όπως :

- Τι ανάλυση (screen resolution) χρησιμοποιούν οι χρήστες μας
- Τι browsers και τι browser plug ins διαθέτουν
- Τι λειτουργικά συστήματα χρησιμοποιούν
- Πόσα χρώματα υποστηρίζει η οθόνη τους, κτλ.

Όπως είναι προφανές τα παραπάνω στατιστικά στοιχεία είναι φτιαγμένα για τους πιο έμπειρους bloggers, μπορούν ωστόσο να βοηθήσουν τον καθένα μας να πάρει αποφάσεις για :

- Τι ανάλυση (screen resolution) να υποστηρίζει το blog
- Ποιοι είναι οι browsers που πρέπει οπωσδήποτε να υποστηρίξουμε
- Ποια plug ins μπορούμε να χρησιμοποιήσουμε αν και εφόσον το θέλουμε
- Ποια λειτουργικά συστήματα πρέπει οπωσδήποτε να υποστηρίξουμε

Φυσικά όπως εύκολα μπορεί να καταλάβει κάποιος τα παραπάνω στατιστικά στοιχεία μιας κατηγορίας μπορούν να συνδυαστούν με αυτά κάποιας άλλης, έτσι ώστε να κάνουμε και ακόμα πιο περίπλοκες προβλέψεις. Για παράδειγμα, εάν έχουμε ένα τεχνολογικό blog το οποίο επισκέπτονται πάρα πολλοί χρήστες [Linux](http://en.wikipedia.org/wiki/Linux "What's is Linux"), η πρόβλεψη του να δημιουργήσουμε περισσότερο περιεχόμενο (content) με θέμα το αντίστοιχο λειτουργικό είναι σωστή! Γενικότερα ο καθένας βγάζει τα συμπεράσματα του και τις προβλέψεις του μέσα από τα διάφορα στατιστικά, οπότε θα κλείσω σε αυτό το σημείο το θέμα **[Google Analytics](http://www.google.com/analytics/ "Google Analytics")**.

To [**FeedBurner**](http://www.feedburner.com/ "FeedBurner site") είναι η δεύτερη υπηρεσία στατιστικών της [Google](http://www.google.com "Google site"), η οποία αναλαμβάνει να συλλέξει στατιστικά στοιχεία τα οποία έχουν σχέση **μόνο** με τα [**feeds**](http://en.wikipedia.org/wiki/Web_feed "What is feed") σας! Αν και λίγο πιο περίεργο στο installation του, κυρίως στους λιγότερο μυημένους χρήστες, είναι η καλύτερη λύση δημιουργίας στατιστικών αλλά και διαχείρισης (όπως θα δούμε παρακάτω) feeds. Το πρώτο πράγμα που πρέπει να κάνει κάποιος, μετά την δωρεάν δημιουργία λογαριασμού φυσικά, είναι να δηλώσει (η αλλιώς να “κάψει” &#8211; burn) το link του [feed](http://en.wikipedia.org/wiki/Web_feed "What is feed in Wiki") του (πχ. http://www.tsevdos.com/feed/rss2/), σε ένα **FeedBurner feed**, καθώς και να το ονομάσει όπως θέλει (πχ. RSS2feed). Το νέο feed που θα δημιουργήσει το **[FeedBurner](http://www.feedburner.com/ "FeedBurner site")** θα έχει την μορφή “http://feeds.feedburner.com/RSS2feed”, και θα έχει σαν source το link που οδηγεί στο “κανονικό” feed που ορίσατε προηγουμένως (http://www.tsevdos.com/feed/rss2/). Από εκεί και πέρα απλά θα πρέπει να “μοιράζεται” από το blog σας, το feed που μόλις δημιουργήσατε στο **[FeedBurner](http://www.feedburner.com/ "FeedBurner site")**, αντικαθιστώντας το default link του feed σας (πχ. http://www.tsevdos.com/feed/rss2/) με αυτό του FeedBurner (http://feeds.feedburner.com/RSS2feed). Έχετε υπόψη σας πως εάν το feed σας εμφανίζεται σε περισσότερα από ένα σημεία στο blog σας (πχ. στο δικό μου εκτός από το header section του blog μου εμφανίζεται και σε άλλα τρία σημεία, στην πάνω και κάτω navigation bar και στην κεντρική στήλη/column), θα πρέπει να αντικαταστήσετε και αυτά με το link του **FeedBurner** (http://feeds.feedburner.com/RSS2feed), γιατί πολύ απλά κάποιος χρήστης μπορεί να επιλέξει ένα από αυτά τα links για να εγγραφεί στο feed σας. Μόλις ολοκληρώσετε και αυτό το βήμα, το [**FeedBurner**](http://www.feedburner.com/ "FeedBurner site") θα αναλάβει να δημιουργήσει τα στατιστικά του feed σας. Εκτός από τα ξεκάθαρα και σαφή στατιστικά στοιχεία που θα σας προσφέρει το [**FeedBurner**](http://www.feedburner.com/ "FeedBurner site"), με πιο σημαντικό τον ακριβή αριθμό των εγγεγραμμένων χρηστών (subscribers) στο feed σας, θα αναλάβει να βοηθήσει και τους χρήστες του blog σας να κάνουν subscribe στο feed σας ευκολότερα, επιλέγοντας απλά τον [feed reader](http://en.wikipedia.org/wiki/Feed_aggregator "What is feed reader/aggregator in Wiki") που χρησιμοποιούν (η υπηρεσία υποστηρίζει όλους τους διάσημους on-line και off-line readers, οπότε κανένας χρήστης δεν θα αντιμετωπίσει πρόβλημα). Έτσι η διαδικασία εγγραφής στο [**feed**](http://en.wikipedia.org/wiki/Web_feed "What is feed in Wiki") σας αυτοματοποιείτε αρκετά, κάνοντας το blog σας ακόμα πιο εύχρηστο!

Τα στατιστικά των εγγεγραμμένων χρηστών (subscribers) στο feed σας μπορούν να σας βοηθήσουν να πάρετε αποφάσεις όπως :

- Να βάλετε διαφημίσεις στο feed σας
- Να διαφημίστε περιεχόμενο του blog σας μέσα στο feed σας
- Να αποφασίσετε εάν θα προσφέρεται όλο ή κομμάτι του post σας στο feed σας. Εδώ να σημειώσω πως η πρώτη επιλογή (όλο το post) είναι η καλύτερη και σωστότερη λύση και ας χάνεται σε επισκέψεις στο blog/site σας. Θεωρώ απαράδεκτη συμπεριφορά ένα κομματιασμένο post μέσα στον reader μου!
- Να υπολογίσετε με μεγαλύτερη ακρίβεια τους χρήστες του blog σας, μιας και ξέροντας τον ακριβή λογαριασμό των εγγεγραμμένων χρηστών στο feed σας μπορείτε να υποθέσετε πως πολλοί από αυτούς δεν επισκέπτονται ποτέ το blog σας, ωστόσο διαβάζουν τα post σας!

Το [**FeedBurner**](http://www.feedburner.com/ "FeedBurner site") εκτός από την καταμέτρηση των εγγεγραμμένων χρηστών του feed σας, προσφέρει και επιπλέον ευκολίες στην διαχείριση των ίδιων των feeds. Έτσι εάν για παράδειγμα αλλάξετε κάποτε blog, πράγμα που σημαίνει πως θα αλλάξει αμέσως και το link του feed σας, μπορείτε να “ξανά-κάψετε” το νέο feed σας πάνω στο παλιό FeedBurner feed που μοιράζατε (με λίγα λόγια θα του αλλάξετε το παλιό source feed με το καινούργιο), έτσι ώστε οι χρήστες του feed σας να συνεχίσουν να παίρνουν και να διαβάζουν το feed σας κανονικά, χωρίς καν να προσέξουν την διαφορά, και φυσικά χωρίς να χρειαστεί να ξαναπεράσουν στον reader τους το νέο σας feed (μιας και ο reader τους θα έχει για source το FeedBurner feed το οποίο δεν θα αλλάξει)!

Όπως καταλαβαίνεται η στατιστική ανάλυση κάποιων στοιχείων του blog/site σας, σίγουρα θα σας βοηθήσει να πάρετε σωστότερες αποφάσεις σε πάρα πολλά θέματα, από την βελτίωση και προώθηση του περιεχόμενου σας, μέχρι τι screen resolution (ανάλυση) ή browser plug-in να χρησιμοποιήσετε! Για όλους τους παραπάνω λόγους θεωρώ πως όποιος ασχολείται έστω και ερασιτεχνικά με το blogging ή έχει κάποιο site (έστω και μικρό), καλό θα είναι να ρίχνει και μια ματιά στα στατιστικά του για να παίρνει σωστότερο και μετρήσιμο feedback, έτσι ώστε να κάνει όσο το δυνατόν καλύτερες επιλογές γίνεται σε όλα τα πεδία του blog/site του (από το template και design, μέχρι το περιεχόμενο και το marketing)! Η πρόσβαση σε όλες αυτές τις πληροφορίες γίνεται χρησιμοποιώντας δωρεάν εργαλεία, οπότε δεν υπάρχει κανένας λόγος μη χρησιμοποίησης τους. Ελπίζω να σας κόλλησα λίγο από το μικρόβιο που έχω με τα στατιστικά των blog/site μου (και μόνο με αυτά τα στατιστικά) και να σας έπεισα να δοκιμάσετε να εφαρμόσετε κάποιες συμβουλές στα δικά σας blogs.
