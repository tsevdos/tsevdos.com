---
title: "Internet Explorer 9: Θα ξαναμπεί η Microsoft γερά στο παιχνίδι των browsers;"
date: "2009-11-25"
type: "post"
categories:
  - browsers
tags:
  - browsers
  - explorer
  - ie
  - ie9
  - internet
---

Αν και έχουν περάσει κάποιες μέρες από την [επίσημη ανακοίνωση του καινούργιου Internet Explorer](http://blogs.msdn.com/ie/archive/2009/11/18/an-early-look-at-ie9-for-developers.aspx "An Early Look At IE9 for Developers") (από τον general manager του project, Dean Hachamovitch), είπα να περιμένω λίγο καιρό μπας και δούμε και κάποια alpha ή μας ανακοινώσουν κι άλλα χαρακτηριστικά. Δυστυχώς μέχρι στιγμής δεν έχουμε κάτι νεότερο, και επειδή δεν βλέπω να έχουμε και κάτι νεότερο σύντομα, είπα να postάρω την άποψη μου στο μεγάλο θέμα IE.

Γενικά η Microsoft δεν μας ανακοινώνει τίποτα περίεργο πέρα από τα κλασικά, όπως καλύτερες επιδόσεις σε Javascript (βελτιωμένη Javascript engine), υποστήριξη κάποιων selector και κανόνων CSS3, γρηγορότερο rendering κτλ. Αυτό που με χαροποιεί όμως, είναι πως η Microsoft ξύπνησε επιτέλους και αναβαθμίζει συχνά τον browser της προσπαθώντας ταυτόχρονα να τον κρατήσει ανταγωνιστικό (μην ξεχνάμε πως ο IE8 κυκλοφόρησε επίσημα μόλις τον Μάρτη του 2009)! Αυτό το γεγονός θα δώσει νέα πνοή και στο web μιας και πιστεύω πως θα ξεκολλήσουμε σύντομα από τον Internet Explorer 6 (και 7), και θα δημιουργηθούν σιγά-σιγά ακόμα πιο πολύπλοκες και εντυπωσιακές web εφαρμογές...

Φυσικά πολλοί ήταν αυτοί που παραπονέθηκαν στο [IEblog](http://blogs.msdn.com/ie/default.aspx "IEBlog") πως δεν έκαναν λόγο για HTML5 κτλ. κτλ. αλλά πιστεύω πως είναι πολύ νωρίς ακόμα για να σχολιάζουμε αρνητικά κάτι που δεν έχουμε δει καν. Και μόνο που ανακοίνωσαν την επόμενη έκδοση του browser που με ταλαιπωρεί όσο κανένας άλλος στην δουλειά μου νιώθω ευχαριστημένος. Άντε μπας και ξεκολλήσουν κάποιοι και από τον 6!
