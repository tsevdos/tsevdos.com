---
title: "Προβλέψεις για το 2009: Ο καζαμίας του web developer"
date: "2009-01-05"
type: "post"
categories:
  - opinions
tags:
  - browsers
  - chrome
  - explorer
  - geotagging
  - google
  - ie8
  - internet
  - microsoft
  - open social
  - openid
  - safari
  - yahoo
---

[O καζαμίας του web developer 2008](http://www.tsevdos.com/2008/01/15/kazamias-2008/ "Ο καζαμίας 2008 του web developer") ήταν ένα πολύ πετυχημένο post πέρυσι, το οποίο μάλιστα κατάφερα να &#8220;πέσει μέσα&#8221; και σε αρκετά πράγματα&#8230; Φέτος λοιπόν επαναλαμβάνω το εγχείρημα και προσπαθώ να προβλέψω τι θα δούμε μέσα στο 2009! Έχουμε και λέμε λοιπόν :

- Οι μικρές οθόνες των κινητών τηλεφώνων, καθώς και τα netbooks, ξαναρίχνουν τις αναλύσεις των web sites στα 800 x 600 pixels!
- O IE 8 κάνει επιτέλους την εμφάνιση του το πρώτο τρίμηνο του 2009. Είναι αρκετά καλύτερος τόσο σε θέμα rendering όσο και άλλων χαρακτηριστικών από τις προηγούμενες εκδόσεις του, ωστόσο δεν καταφέρνει να κερδίσει τις εντυπώσεις για μια ακόμη φορά. Αυτοί που τον χρησιμοποιούν ήδη, απλά αναβαθμίζουν σιγά-σιγά τους browsers τους στην τελευταία έκδοση του&#8230;
- Το Facebook χάνει όλο και περισσότερους χρήστες και την παντοκρατορία του στον χώρο.
- H Google κάνει πιο social όλες τις διαδικτυακές εφαρμογές της! To [Open Social](http://code.google.com/apis/opensocial/ "Google's Open Social") κάνει επιτέλους την εμφάνιση του, αλλά δεν το υποστηρίζουν όσα site θα περίμενε κανείς&#8230;
- Το [geotagging](http://en.wikipedia.org/wiki/Geotagging "geotagging in Wiki") είναι το νέο hot trend στις web (και όχι μόνο) εφαρμογές. Όλοι οι μεγάλοι του χώρου αρχίζουν να το χρησιμοποιούν, όχι μόνο σε διαδικτυακούς χάρτες και φωτογραφίες, αλλά και σε άλλες εφαρμογές που δεν έχουν άμεση σχέση με αυτό, όπως search engines (για πιο &#8220;local&#8221; αποτελέσματα), blogging tools, twitter κτλ.
- To [OpenID](http://en.wikipedia.org/wiki/OpenID "OpenID in Wiki") κερδίζει όλο και περισσότερο έδαφος, κυρίως όμως στους power-users οι οποίοι γνωρίζουν τι είναι και το προτιμούν/χρησιμοποιούν. Οι πιο απλοί χρήστες είτε δεν γνωρίζουν τι είναι, είτε γνωρίζουν απλά δεν τους ενδιαφέρει σαν χαρακτηριστικό (προτιμούν να δημιουργούν καινούργιο username/password σε κάθε web εφαρμογή που χρησιμοποιούν). Το καλό είναι πως όλο και περισσότερα sites αρχίζουν να το υποστηρίζουν&#8230;
- Το Microsoft Office on-line είναι γεγονός, ωστόσο η Microsoft δέχεται ήδη τα πρώτα πυρά για τα ευαίσθητα προσωπικά δεδομένα. Για κάποιον λόγο οι χρήστες είναι 10 φορές πιο σκεπτικοί όταν χρησιμοποιούν υπηρεσίες αυτής της εταιρείας&#8230;
- H [Yahoo!](http://www.yahoo.com/ "Yahoo!") κάνει την αντεπίθεση της με αρκετές και ποιοτικές web υπηρεσίες, ωστόσο τίποτα δεν μπορεί να την σώσει πια&#8230; Μετά από αρκετές διαπραγματεύσεις τελικά την αγοράζει η Microsoft&#8230;
- Οι browsers που κερδίζουν όλο και περισσότερους χρήστες μέσα στο 2009 είναι ο [Chrome](http://www.google.com/chrome "Google Chrome browser") και ο [Safari](http://www.apple.com/safari/ "Apple's Safari browser")!

Ευτυχισμένο 2009 και να δούμε σε ποιες από τις παραπάνω προβλέψεις θα πέσω μέσα!
