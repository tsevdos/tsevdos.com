---
title: "Search Engine Optimization (SEO) για blogs:  Ότι πρέπει να ξέρετε και ντρεπόσασταν να ρωτήσετε"
date: "2008-06-17"
type: "post"
categories:
  - blogging tips
tags:
  - blog
  - blogging
  - SEO
  - tips
---

Στο παρακάτω post θα προσπαθήσω με πολύ απλά λόγια να εξηγήσω κάποιες απλές τεχνικές που πρέπει να ακολουθούν οι bloggers, έτσι ώστε τα blog τους να κατατάσσονται σε υψηλότερες θέσεις στις μηχανές αναζήτησης. Φυσικά οι παρακάτω συμβουλές μπορούν να χρησιμοποιηθούν και για οποιοδήποτε άλλο site, μιας και είναι πολύ απλές, ενώ δεν χρειάζονται εξεζητημένες τεχνικές γνώσεις για να γίνουν πράξη. Ας δούμε λοιπόν πως μπορούμε να κάνουμε το blog μας καλύτερο με απλές [SEO](http://en.wikipedia.org/wiki/Search_engine_optimization "SEO at Wiki") τεχνικές.

## Καταργήστε τις Splash pages

Κανένα site ή blog δεν διανοείται να έχει πλέον τις παλιομοδίτικες και ανούσιες [splash pages](http://en.wikipedia.org/wiki/Splash_page "Splash Pages at Wiki")! Δυστυχώς στην Ελλάδα πετυχαίνω ακόμα sites, τα οποία χρησιμοποιούν splash pages! Μην το κάνετε γιατί πολύ απλά &#8220;σκοτώνεται&#8221; το site σας, μιας και τα [web spiders](http://en.wikipedia.org/wiki/Web_crawler "Web spiders at Wiki") των μηχανών αναζήτησης δεν βρίσκουν κάτι ενδιαφέρον στην κεντρική σελίδα σας, στην οποία δεν υπάρχει ουσιαστικό περιεχόμενο, ούτε links (πέρα του enter here!) έτσι ώστε να &#8220;χαρτογραφηθεί&#8221; σωστά το site/blog σας. Η πρώτη σελίδα (homepage) ενός site είναι και η σημαντικότερη, εκμεταλλευθείτε την και μην την καταστρέφεται. Το χειρότερο σενάριο σε αυτήν την κατηγορία είναι η ύπαρξη κάποιας [splash page](http://en.wikipedia.org/wiki/Splash_page "Splash Pages at Wiki") η οποία είναι φτιαγμένη σε Flash (διαβάστε και παρακάτω), το οποίο εκτός από κακά αποτελέσματα σε SEO δημιουργεί και accessibility issues τα οποία δεν θα εξηγήσω σε αυτό το post.

## Ποτέ μην χρησιμοποιείτε μενού φτιαγμένα από Flash ή Javascript

Τα [web spiders](http://en.wikipedia.org/wiki/Web_crawler "Web spiders at Wiki") που ανέφερα και παραπάνω, δεν βλέπουν τίποτα από τα όμορφα γραφικά και χρώματα σας! Διαβάζουν τα πάντα όμως, όπως ακριβώς κάνουν οι text-based browsers και [screen readers](http://en.wikipedia.org/wiki/Screen_reader "Screen Readers at Wiki"), ενώ ακολουθούν προσεκτικά όλα τα link σας, &#8220;χαρτογραφώντας&#8221; με αυτόν τον τρόπο το site σας! Επειδή ακριβώς συμπεριφέρονται όπως οι text-based browsers και screen readers, αγνοούν το [Flash](http://www.adobe.com/products/flash/ "Adobe Flash Official page"), την [Javascript](http://en.wikipedia.org/wiki/Javascript "What is Javascript") και γενικότερα όλες τις embended τεχνολογίες που υποστηρίζει η (X)HTML. Έτσι εάν κάποιο μενού σας είναι φτιαγμένο με κάποια τέτοια τεχνολογία, τα [web bots](http://en.wikipedia.org/wiki/Web_crawler "What is a web bot") δεν θα μπορούν να το διαβάσουν, άρα δεν θα μπορούν να ακολουθήσουν και τα link του, με αποτέλεσμα να μην χαρτογραφήσουν σωστά το site/blog σας. Ποτέ λοιπόν Flash ή Javascript για την δημιουργία μενού επιλογών, όσο όμορφα κι αν είναι&#8230;

## Χρησιμοποιείτε επεξηγηματικούς συνδέσμους (links)

Ένα από τα πιο συνηθισμένα λάθη που εμφανίζεται στα blog! Τα links είναι από τα πιο σημαντικά στοιχεία που συλλέγουν οι μηχανές αναζήτησης, και links τύπου &#8220;click here&#8221; ή &#8220;κάντε click εδώ&#8221;, είναι καλό να αποφεύγονται και στην θέση τους να χρησιμοποιήτε κάτι που περιγράφει καλύτερα τον σύνδεσμο/link. Ίσως να πάρει λίγο χρόνο σε κάποιους να συνηθίσουν τον νέο τρόπο γραφής, ωστόσο τα οφέλη που θα κερδίσει το site/blog σας σε [SEO](http://en.wikipedia.org/wiki/Search_engine_optimization "SEO at Wiki") επίπεδο είναι πολλά και άμεσα!

## Μην χρησιμοποιείτε Flash ή γραφικά για την προβολή περιεχομένου

Και αυτό έχει να κάνει με το πως λειτουργούν τα [web spiders](http://en.wikipedia.org/wiki/Web_crawler "Web spiders at Wiki") τα οποία όπως ανέφερα και πάνω είναι τελείως &#8220;τυφλά&#8221; και δεν βλέπουν/καταλαβαίνουν τα γραφικά και τις εικόνες σας. Για τον παραπάνω λόγο λοιπόν μην χρεισιμοποιείτε γραφικά ή Flash για την προβολή περιεχομένου, αλλά προσπαθήστε να χρησιμοποιήσετε το πιο σημασιολογικά σωστό markup υποκατάστατο! Για παράδειγμα, έχω δει πολλές φορές πίνακες ή quotes τα οποία παρουσιάζονται ως γραφικά, ενώ τις περισσότερες φορές δεν υπάρχει καν η ανάλογη επεξήγηση στα [alt attributes](http://en.wikipedia.org/wiki/Alt_attribute "Alt attributes at Wiki"). Σε τέτοιες περιπτώσεις χρεισημοποιείστε το σωστότερο σημασιολογικά (X)HTML element!

## Κάντε σωστή χρήση των τίτλων, keywords και γενικότερα των metadata δεδομένων

Ρυθμίσετε το site/blog σας έτσι ώστε κάθε σελίδα του να έχει διαφορετικό και φυσικά επεξηγηματικό τίτλο (title στο header section) και keywords. Υπάρχουν πολλά plug ins και ρυθμίσεις για να κάνετε εύκολα την παραπάνω διαδικασία σε όλες τις blogging πλατφόρμες, οπότε μην αγχώνεστε. Ο τίτλος (`<title>`) που εμφανίζεται στο header section της σελίδας σας, θα είναι και αυτός που θα χρησιμοποιηθεί από τις μηχανές αναζήτησης στην προβολή των αποτελεσμάτων τους. Διαλέξτε λοιπόν σωστούς τίτλους και προσπαθήστε να μην ξεπεράσετε τους 65 χαρακτήρες (μέσος όρος προβολής τίτλων στις μηχανές αναζήτησης). Για keywords, διαλέξτε προσεκτικά τις πιο αντιπροσωπευτικές και σχετικές λέξεις με το περιεχόμενο της σελίδας σας, χωρίς να το παρακάνετε βέβαια. Επίσης μην αναφέρεται keywords άσχετα με το περιεχόμενο της σελίδας! Τέλος καλό θα ήταν να υπάρχει και το description στα metadata όπου να περιγράφεται σε 2-3 προτάσεις το περιεχόμενο της συγκεκριμένης σελίδας. Το κείμενο του description χρησιμοποιείτε από τις μηχανές αναζήτησης για να περιγράψει το link στην λίστα των αποτελεσμάτων τους, ενώ εάν δεν υπάρχει κάτι τέτοιο χρησιμοποιούν ως description περιεχόμενο αυτό της σελίδα μας. Προσωπικά ούτε εγώ κάνω χρήση του description metadata στο blog μου, ωστόσο είναι χρήσιμο να ξέρουμε τουλάχιστον τον λόγο ύπαρξης του αλλά και πως χρησιμοποιείται!

## Σωστή χρήση των alt και title attributes

Χρησιμοποιείτε πάντα το το alt attribute στις εικόνες/φωτογραφίες που υπάρχουν στο περιεχόμενο του site σας! Το περιεχόμενο των **alt attribute** διαβάζεται σαν κανονικό περιεχόμενο τόσο από τους text browsers/screen readers όσο και τα web spiders των μηχανών αναζήτησης, οπότε προσπαθείστε να περιγράψετε όσο καλύτερα γίνεται τις εικόνες/φωτογραφίες σας (με εξέρεση τα γραφικά/images που έχουν να κάνουν με το interface και όχι το περιεχόμενο του site σας). Τέλος εάν αισθάνεστε πως το κείμενο ενός συνδέσμου/link δεν περιγράφει και πολύ σωστά περί τίνος πρόκειται, απλά χρησιμοποιείστε το **title attribute** του link και περιγράψτε το καλύτερα!

## Κακή χρήση του AJAX

Μην χρησιμοποιείτε κάτι εάν δεν είστε 100% σίγουρος πως το χρησιμοποιείτε σωστά. Όπως έγραψα και πιο πάνω, τα [web bots](http://en.wikipedia.org/wiki/Web_crawler "Web spiders at Wiki") αγνοούν την [Javascript](http://en.wikipedia.org/wiki/Javascript "What is Javascript"), οπότε μην την χρησιμοποιείται για να κρύψετε/εμφανίσετε περιεχόμενο στην σελίδα σας. Κακογραμμένα [AJAX](http://en.wikipedia.org/wiki/AJAX "AJAX") προγράμματα μπορούν να προκαλέσουν πολλά προβλήματα στο indexing του site/blog σας από τις μηχανές αναζήτησης, οπότε εάν δεν ξέρετε τι πραγματικά κάνετε, απλά μην το χρησιμοποιείτε!

## Χρησιμοποιείτε φιλικά URLs

Προσπαθήστε να έχετε μικρά και επεξηγηματικά [URLs](http://en.wikipedia.org/wiki/URL "What is URL"), τα οποία σε καμία περίπτωση δεν πρέπει να αλλάζουν! Οι περισσότερες blogging πλατφόρμες (αλλά και CMS) δίνουν αρκετές επιλογές στο συγκεκριμένο θέμα, οπότε προσπαθήστε να τις αξιοποιήσετε σωστά. Προσωπικά είμαι κατά των ελληνικών χαρακτήρων στα URL (για χίλιους δυο λόγους), ωστόσο πολύ επαγγελματίες του χώρου τάσονται υπέρ. Μάλλον είναι κάτι που πρέπει να ρωτήσετε έναν SEO expert και όχι έναν ταπεινό web developer 😉

Αυτά τα λίγα&#8230; Ελπίζω να βρήκατε το post ενδιαφέρον και να ακολουθήσετε τις παραπάνω απλές συμβουλές, έτσι ώστε να βρεθείτε γρήγορα στην κορυφή των αποτελεσμάτων!
